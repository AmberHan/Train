50002
第六出　审音
【绕地游】 （郑六娘、小玉、浣纱上） 琼楼丽彩，春色回云海，闲院无人翠霭。
［月宫春］（六娘）王家春到日初长，浓檀兽吐香。（小玉）画鸾金蕊绣红帮，盈盈步玉堂。（浣纱）花色赚人还院落，风光到处点金簧。（六娘）调罢隔帘鹦鹉，新声教女郎。
【前腔】 （四娘上） 团花细茝，檀板急相催，春昼琐窗谁在？
（小玉羞介）（六娘）四娘，他年轻腼腆，听奴一话：此际香尘丽日，紫陌青台，多有新传锦曲，别制檀歌。织绡泉上，歌成字字明珠；拾翠洲前，唱出篇篇绿羽。云谣西北，惊教鹤舞成双；日照东南，听和鱼丽数果。（四娘）六娘，奴家惯舞仙仙之佩，笑他生舞草迎人；能歌《昔昔》之盐，恨半死歌泉喜客。清声奏笛，空随郭字长生；涩指缝丝，曾教石家群少。（樱桃上）玉杯寒意少，金屋艳情多。鸣环催妙舞，敛袖待新歌。郡主，你明日要嫁个折桂枝的姐夫。俺先唱个［折桂令］你听。
【北折桂令】 展纤蛾怯的轻寒，亸着春衫，略栊云鬟。被人儿早扢了眉窝翠粉，被人儿早奚落了臂上檀痕。玉软花眠，枕障炉烟，小鹦哥刮絮絮厌得听闻。
【黄莺儿】 画额彩屏开，凤窠团弱线催，银塘慢色春如海。葳蕤紫钗，玲珑镜台，檀霞腻玉娇痕在。四娘，这两句诗真好也！（合） 羡多才，开帘动竹，疑是故人来。
【前腔】 （四娘） 梦笑转红腮，展银襜戏蝶回，申腰小立回阑外。香綦浅苔，深裾落梅，春闺暗恨频眉带。（合前）
【簇御林】 凝粉面，映珠胎。似神仙，出紫台。龙章凤质多奇彩，琼林玉树风尘外。（合前）
（四娘辞下）（小玉）那人真好诗也！恨记不全，是他碎金残璧。正是：
风帘摇竹动春阴，为拂馀埃写绿琴。
莫道香闺绝流赏，《幽兰》原自有知音。

第七出　游仙
【神仗儿】 （二宫臣上） 灵辰青昊，春晖日耀。听流莺报道，今岁风光及早。
【望吾乡】 （霍王上） 托体东朝，天门紫气高。朝元殿上春明早，梁园雪罢啼春鸟。翠盖拥幢麾，炉香扑绛袍，人日风光好。
草色王孙苑，云光帝子家。龙种多奇，凤毛殊色。不比宜春桃李，争如邺下芙蓉？虽然画毂朱丹，爱炼紫金黄白。风云寄胜，花柳忘忧。二姬呵，包家明月，娇声啼鸟曙窗前；石氏翾风，细骨倒龙香屑上。
【挂真儿】 （郑、杜二姬上） 穿衣宝镜无人照，慵掠约鬓绿飘萧。（秋娘） 曲谱闲抄，饮巡偷记，花叶笼欢笑。
黄莺儿】 （郑、杜） 日宇丽初韶，临彩簿，宴芳霄，金枝绿辇荣光皎。春凑芸苗，春开柳条，轻烟半拂蘼芜道。（合） 太平朝，千秋人日，开宴酌葡萄。
【前腔】 （宫臣） 平乐侍宾寮，承燕彩，步兰皋，蘋池尚觉雄风小。春心郁陶，春色娇娆，花前雁后同欢笑。（合前）（二姬进酒介）
【宜春令】 （六娘） 庆灵辰，接诵椒，剪春人金屏阿娇。钿筐银粟，花窗点缀灵妃笑。袅行云翠带香缯，曳生烟青蕤彩纛。（合） 愿君王，人日千秋，仙颜转少。
【前腔】 日初长，年暗消，空襟尘花填酒浇。饶他王母，依然白发啼青鸟。
【惜奴娇】 我看你们风韵呵，娇饶，白雪吹香，清矑送巧，半束烟绡。飘摇，春韵软粉酥融，早年风调。
【前腔】 只想我当初呵 ，年少，暗抛红豆，相调俊俏。宝袜沾云，红丝串露，辘轳春晓。
【斗宝蟾】 总饶、云翘、细腰，尽翠黦红殷，都成别掉。闲眺，看邸第楼台，叠红尘多少！影萧条，厌鸾笙凤拨，猿林雁沼。
【黑麻序】 （六娘） 云霄，看千秋有灵气，何事燕昭？妙舞《旋怀》，少不得夜蛾分照。（合） 为谁娇？到不如云里金鸡，洞中青鸟。
【前腔】 （秋娘）昔毛女飞金，嫦娥占月，妾虽微细，心常慕之。 奇妙，玉姜飞，灵药捣，凌风带月飘。千岁，贱妾从金陵入侍，得事我王二十余年矣。
（霍王）我看你两人颇有志气，只是郑姬有小玉未嫁，怎得出家？暂赐汝名净持，赐汝女红楼一座，宝玉十厨，可从我封邑姓霍。那杜姬既有志出家，可到金飙门外西王母观中，度为女道士，弟子善才，可教相从，赐汝浮金磬、紫霞帔。二姬呵，俺去后不用悲思，待我有白鹤之归，汝再响青鸾之唱。宫人，可将玉芙蓉冠、九光衣来，换了寡人服色。（换冠服介）
【尾声】 便换金巾脱绛袍，又何用武陵犀导？二姬呵，免得你铜雀西陵恨寂寥。
【醉太平】 （六娘） 堪叹，画鸾金雁，曾分飞别馆，瘦燕肥环。向花时节鼓，风流阵点缀霞檀。等闲，桂丛人去竹枝斑，闪杀人隔花相唤。春明泪眼，仙楼琪树，几度堪攀。
【前腔】 （秋娘） 阑珊，轻频浅盼，把玉钗金篦，舍入岩峦。怨王孙服散，吹笙处凤水缑山。泪弹，一团春翠掷人间，急罚盏夜筵灯散。（哽咽介） 尘娇自浣，想弄箫香雨，暗湿云残。
【尾声】 （六娘） 可怜世事殊昏旦，紫阳宫女带花冠，（秋娘） 他日相逢海上山。
北渚淮南去学仙，知他少别也千年。
佳人并逐花源去，剩粉残脂最可怜。

第八出　访旧
【似娘儿】 （十郎上） 山水仲长园，背关河摇落胡天，春风游子悲乡县。破帽空怜，敝衣难护，谁家柳陌花源！
翠潋春光惨绿杨，花泾怕有杜兰香。琼台望罢无萱草，道是忘忧却不忘。容夸落月，曲驻行云。休教瓦雀行污砚，莫遣花风吹落书。（十郎行介）呀！一两日未到门首，御沟上柳都青遍了。
【锦缠道】 铜池上，绿生波，春明远天，柳穗蘸轻烟。向俺挑银甲，泻红螺，盘花钿蝉。他倚微风闪金屏半面，惹心怀骨兴牵。趁宝马青门别院，听百般莺语妮花前。
迷花欲待醉罗裙，扑地歌尘昼不分。
夹毂慢劳相借问，侯家朱阁自凌云。

第九出　托媒
【薄倖】 （四娘同侍女上） 翠影云移，绿香烟冷。对远山慵画，安黄未正。游丝罥蝶，系情难定。真薄命，谩褥锦蹒跚对剧，还记花前旧兴。
［南歌子］夜幌销兰炷，朝妆拂瑞檀。无端玉马映花鞍，公子桥边尽兴，强陪欢。残啼醒梦湿冰寒，赖是惊魂似蝶，暗飞还。劣相花卿，将人换马；好心公子，置妾闲庭。赐郑六娘和小玉郡主红楼一座，随他择婿，又改他姓霍。（四娘作惊介）妾身犹在风尘，真是蓝不如青，莲能自白也。
【步步娇】 青楼那到瑶山静，花酲柳梦浑难醒。何似礼金经，清虚打灭轻狂性。（十郎上）
【不是路】 粉阁妆成，出众风流旧有名。弹花柄，想 烟笼宿蝶睡初惊。
【前腔】 （十郎）四娘呵， 喜迁莺，新欢早已封侯定，俊丽还过骠骑营。
【好姐姐】 当初银兰翠屏，花窠畔金蝉掷镜。
【前腔】 两床丝竹，凝愁按不成。忺残病，那堪绿琐千条影，枉自红飘一番情。
【前腔】 多娇柔红嫩青，金诃艳玉融花映。
【前腔】 恁般良媒作成，也须合红鸾到命。
【尾声】 （四娘） 凭将此泪寄花卿，从别后香闲粉剩。
（合） 莫向章台还折柳。留来香阁画姮娥。



第十出　巧探
【意迟迟】 （郑六娘上） 一自残云飞画栋，早罢瑶华梦。花露曲琼垂，春风细拂帘旌动。弦将手语暗思量，却不道东王也有仙妃从。
［浣溪纱］气色春前别一般，梅花淡瘦水仙寒，锦熏笼畔带初宽。不似湘灵还拾翠，那堪鸣佩到仙峦，梦回新试小龙团。自家郑六娘是也。撇下老身，莺花无主；兼怜小玉，凤竹孤吹。
【小桃红】 屏花暗矗，镜蕊空蒙，忆昔高阳院双娥艳容。那时歌舞呵， 笑眼挼花送，锦带度生红。说我霍府好不富贵，坐吹笙翠琐中，暖玉衔铃凤也，《团扇》朝云，迎风旆龙。撇凤抛雏，雕伤绮丛。
【缕缕金】 （鲍四娘上） 花瑟瑟，柳蒙蒙，妖姬和睡听，鸟声中。
昔是花卿妾，今作李郎媒。好将冰下语，去问月中来。此间不远是红楼了，想小玉郡主已梳洗。（六娘）肠断高楼桂树枝。
【江儿水】 （四娘）六娘好不会看人， 娇辉翠影看行动。你听他声儿， 花楼玉凤轻弹哢。六娘，你看郡主身子呵， 怕他害得曈昽，险做了翠烟韩重。
【前腔】 他文字呵， 墨光飞素茧；他积的书呵， 粉迹度花虫。（四娘）故家，青箱画棨门庭重。（六娘笑介）这是闲说，果是儿馨，何须阿堵，只要白璧一双。（四娘） 白璧成双早种。（四娘）管取归妹也， 懿母占祥，早嫁得一双鸣凤。
（内应介）【三台令】 （小玉上） 啼蟾昼滴高花，红壁阑珊翠霞。残梦到西家，风吹醒迟日窗纱。
【绣带儿】 掩春心坐琉璃翠榻，羞人唤作浑家。（小玉） 想仙官不是兰香，笑渔郎空问桃花。
【前腔】 （六娘） 年华，为甚的云寒月寡，守着一搦香娃。看罗敷早配玄都，恨玉兰空孕莲花。仙查，天宫织女犹自嫁，银河畔鹊桥亲踏。
【前腔】（樱桃）只怕柘枝儿两头系丝，别大来贪结桃花。
正是：全凭青鸟舌，当作彩鸾吹。
【尾声】俺在楼上望你， 倚楼人过尽昏鸦。
摇曳仙裾不自持，凌波相及盛年时。
谁怜弄玉多情种，月里参差不断吹。
