【鹧鸪天】〔末上〕一曲淸歌酒一巡。
梨园风月四时新。
人生得意须行乐。
今卽古。
假为眞。
从敎感起座间人。
传奇莫作寻常看。
识义由来可立身。
【沁园春】为臣死忠。
为子死孝。
死又何妨。
自光岳气分。
士无全节。
观省名行。
有缺纲常。
那势利谋谟。
屠沽事业。
薄俗偷风更可伤。
谩把前修发否臧。
有伯奇孝行。
左儒死友。
爱兄王览。
骂贼睢阳。
孟母贤慈。
共姜节义。
万古名垂有耿光。
因续取五伦新传。
【风流子】兰陵张氏。
甫兄和弟。
夙学自天成。
方尽子情。
强承亲命。
礼闱一举。
同占魁名。
为忠谏忤违当道意。
边塞独监兵。
宋室南迁。
故园烽火。
令妻慈母。
两处飘零。
九成遭远谪。
持臣节十年身陷胡庭。
一任契丹威制。
不就姻盟。
幸遇侍御。
舍生代友。
昼锦归荣。
孝友忠贞节义。
声动朝廷。
贤德母慈能敎子。
贞烈妇孝不遗亲。
王侍御舍生死友。
张状元仗节忘身。
【齐天乐】〔生上〕读书无意登廊庙。
所志岂求安饱。
菽水承欢。
虀盐乐道。
孝悌乃立身之要。
〔外上〕靑云梦杳。
且就学趋庭。
继晷焚膏。
〔合〕兄弟怡怡。
向慈闱躬把甘旨调。
〔生〕洙泗千年道不传。
渊微至理在遗编。
一生未悟诚明了。
百行须知孝悌先。
〔外〕追往圣。
企前贤。
鸢飞鱼跃性中天。
三迁曰佩慈亲教。
夙夜遑遑更勉旃。
〔生〕兄弟。
入则孝。
出则悌。
行有余力。
则以学文。
今日是母亲寿诞。
暂辍讲习之功。
以叙□伦之乐。
多少是好。
〔外〕哥哥。
为此春酒。
以介眉寿。
况又兄弟旣翕。
和乐且耽。
就当携取酒肴果馔。
一同嫂嫂扶持母亲出来。
〔下〕
【花心动】〔旦上〕闺梦惊回。
听流莺报道琐窗春晓。
闲身且自逍遥。
〔外持酒上〕夜来南极祥光照。
〔贴〕老身崔氏之女。
张门之母。
良人弃世之时。
二子尙幼。
骨肉凄凉。
家业凋废。
教诲提携。
黾勉夙夜。
如今皆已成立。
大的孩儿张九成。
新娶媳妇邵氏贞娘。
且喜他德性幽闲。
功容尽善。
颇称淸白之风。
第二的孩儿张九思。
未遂室家之愿。
且待他温习经书。
又作区处。
但愿子孙贤。
孩儿。
你请我出来则甚。
〔生外跪介〕吿覆母亲。
况身闲无事。
当此春和景明之时。
为母亲介寿。
〔合〕风光好。
但愿人景长春。
醉游蓬岛
【前腔】〔外〕难报。
母氏劬劳。
亲恩罔极。
定省晨昏。
连枝尙有兄嫂。
【前腔】〔旦〕祈祷。
亲寿弥高。
童颜自若。
春色故偏萱草。
兰茝生馨。
喜一门和气如春。
【前腔】〔贴〕垂老。
不复镜中年少。
敎子成名。
只指望异日封褒。
孩儿。
【醉翁子】〔生〕难效。
那闵损与曾参子道。
且竭力承颜。
尽心行孝。
〔旦〕论讨。
看古往今来。
耿耿名从靑史标。
〔合〕祈寿考。
福海滔滔。
【前腔】〔外〕听吿。
论为子事亲当显耀。
但亲在高堂。
怎敢远游相抛。
〔贴〕从敎。
莫学区区儿女曹。
玉女奏云璈。
舞楚腰。
明月送淸宵。
转斗杓。
【皂罗袍】〔生〕为学本知趋向。
论修身须尽俭让温良。
求仁未入仲由堂。
安贫且卧颜回巷。
〔合〕男儿志气。
努力自强。
圣贤经传。
潜心会讲。
奎光直透三千丈。
【前腔】〔末〕自忝朝廷作养。
尽劳形雪案。
苦志萤囊。
十年灯火困寒牕。
【前腔】〔净〕我礼度从来豪放。
恃三军笔扫。
争夸月斧归天匠。
【前腔】〔丑〕莫笑我狂言夸奖。
暂困濠梁。
禹门一日会飞扬。
〔生〕焚膏继晷惜三余。
〔净〕管领春风到草庐。
〔末〕富贵必从勤苦得。
〔丑〕男儿须读五车书。
【花心动】〔贴上〕淸白家声。
嗣箕裘奕世尙遗勋荫。
儿肄诗书。
妇主苹蘩。
何须囊有嬴金。
〔旦上〕布荆惭遇梁鸿选。
喜贤母慈爱恩深。
旦暮间奉侍升堂将袵。
〔临江仙〕〔贴〕晓镜离鸾羞覩影。
姆仪崇四德。
教子慕三迁。
〔旦〕燕尔新婚谐伉俪。
娇容尙怯芳年。
躬持妇道未能全。
心恋北堂萱。
〔贴〕媳妇。
自你来到我家。
方才半月。
尙不知我许多心事。
〔旦〕婆婆。
请说与奴家知道。
〔贴〕比初你公公弃世之时。
你丈夫与叔叔皆在孩幼。
内外俱无期亲之赖。
奈家业凋零。
朝夕艰窘。
勉以诗书。
教育二子。
如今幸得他卓立成人。
但不知前程之事如何。
〔旦〕婆婆。
不知公公亡过几年了。
【琐窗寒】〔贴〕守孤帏几度泪沾衿。
二十年余丧藁砧。
把诗书敎子。
每苦难禁终宵耿耿。
何曾安枕。
只愁他罄囊虚廪。
〔合〕古今。
惟有孟母与曾参。
这般贤孝堪钦。
【前腔】〔旦〕听鸡鸣妆镜慵临。
寤寐常怀奉母心。
恐西山日近。
老景加侵。
躬操井臼。
还劳织袵。
向晨昏怎辞兴寝。
〔合〕古今。
惟有孟母与曾参。
这般贤孝堪钦。
【前腔】〔生外上〕论为学须惜分阴。
瞬息风檐岁月侵。
奉慈亲强学扇枕温衾。
儿心祗恐。
春秋高甚。
〔合〕古今。
惟有孟母与曾参。
这般贤孝堪钦。
〔见贴旦介贴〕孩儿。
养子不教。
父之过。
训道不严。
师之惰。
自你父亲亡后。
训育之功。
都是我一身担了。
且喜汝等年纪长大。
学业有成。
但家贫不为禄仕。
是以朝夕忧念。
今当大比之年。
你兄弟可去求取功名。
多少是好。
〔生〕母亲。
自古道。
事亲孝。
故忠可移于君。
孩儿于事亲之礼。
尙未能尽。
岂可先于事君乎。
〔外〕母亲。
李密陈情。
语云。
父母在。
不远游。
孩儿情愿在膝下习些孝悌之道。
不敢违亲远出。
〔贴〕孩儿。
子路负米。
固能尽养亲之礼。
其后虽有崇爵之贵。
厚禄之享。
思欲奉亲而不可得。
为终身之恨。
我如今年纪高大。
生前不得一享封爵之荣。
死后有三牲五鼎之祭。
亦必飮恨于九泉之下矣。
〔生〕兄弟。
母亲严命再三。
你年幼。
恐不能任薪水之劳。
待我在家事母。
你去求官便了。
〔外〕哥哥。
少者当任其劳。
况哥哥负经济之才。
兄弟学未成章。
其实难去。
〔贴〕你两个虽年齿大小。
皆受十年灯窗之苦。
都去一取功名。
方显我教子之功。
〔旦〕官人休要固辞。
一则抗亲之命。
二则不能养亲之志。
你与叔叔同去。
婆婆在堂。
奴家当自服劳奉养。
不必挂念。
〔生〕旣然如此。
只得顺亲之志。
收拾行李。
早晚起程便了。
【三学士】只得含情从母命。
早办行李登程。
事亲未得荣三釜。
敎子空劳授一经。
〔合〕但愿锦衣归定省。
忠和孝两尽情。
【前腔】〔外〕暂脱斑衣事远行。
免不得戴月披星。
母亲。
倚门他日休思子。
仗剑明朝又逐兄。
【前腔】〔旦〕亲在高堂当暮景。
甘旨我自应承。
妾身已受苹蘩托。
妇道须倾葵藿诚。
【前腔】〔贴〕半世孤灯身共影。
孩儿。
为汝等多少劳形。
若非一举登科日。
怎显得三迁敎子名。
〔生〕母命如何敢拒推。
〔外〕正是窗前勤苦学。
〔旦〕须敎马上锦衣回。
【一翦梅】〔生外同上生〕胸藏星斗气冲霄。
甘老靑袍。
日近天遥。
水远山遥。
〔生〕兄弟。
事孰为大。
事亲为大。
守孰为大。
守身为大。
昨日母亲苦逼我和你赴举。
虽一时勉强承命。
以思终夜不寐。
其实难行。
〔外〕哥哥。
善事父母为孝。
善事兄长为悌。
兄弟于孝悌之道。
尙未能行。
岂敢求务于外。
〔生〕然此必待母亲出来。
婉容苦吿则个。
【绕地游】〔贴同旦上贴〕忧心悄悄。
历尽冰霜操。
论敎子轲亲难效。
问寝高堂早。
执妇道肯求安饱。
〔贴〕孩儿。
夜来分付你兄弟收拾行李。
一同赴试。
如何了。
〔生〕母亲。
行李虽备了。
孩儿三思起来。
一则母亲年老。
止有媳妇在家。
井臼之劳。
尙不堪任。
安能尽得温凊之礼。
二则早晚有些欠缺。
女流之辈。
济得甚事。
是以犹豫。
不敢承命。
〔贴〕自古道。
贫穷患难。
亲戚相救。
婚姻死丧。
邻保相助。
同乡共井。
平日皆以恩信相结。
凡有欠缺。
老身自能理会。
我儿。
你两个放心前去。
【忒忒令】常把文章敎儿曹。
只指望立身行道。
况我衰暮。
百年事难保。
及早去取功名。
及早去取功名。
沐恩宠。
显母妻。
【前腔】〔旦〕官人。
你才学从来压俊髦。
岂终可在家怀宝。
若非求仕。
奈家贫亲老。
休恁的苦推辞。
休恁的苦推辞。
步云程。
【沈醉东风】〔生〕论忠节忍学那赵苞。
也只愿事亲行孝。
晨夕裏念劬劳。
晨夕裏念劬劳。
因此上敢违慈敎。
【前腔】〔外〕为功名把慈闱忍抛。
怎做得绝裾温峤。
哥哥。
我和你出去后呵。
甘旨有谁调。
甘旨有谁调亲恩难报。
【福靑歌】〔丑扮邻母上〕少年郞读书豪气。
赴春闱必登高第。
老娘积祖是邻居。
特来贺喜。
饯行程少助盘费。
〔相见介贴〕王邻母请坐。
〔丑〕老安人。
老娘闻得二位秀才上京求官。
特来探望一番。
〔贴〕多多起动王邻母。
我十年教子。
吃了多少艰辛。
也只要光门耀户。
今着他去赴举。
两个在此再三推调不从。
〔生〕邻母。
母亲严命。
固不敢违。
但我兄弟去后。
家中并没一个亲人。
恐有空乏。
如何是好。
〔丑〕秀才。
自古道远亲不如近邻。
老娘忝为邻舍。
衣食稍为赢余。
日后倘有欠缺。
都是老娘应当。
〔生〕多谢邻母。
〔外〕邻母。
哥哥才富力强。
固当去取功名。
卑人年纪未壮。
才学未成。
情愿在家奉养。
望邻母一言。
劝解则个。
〔丑〕秀才。
老娘不识世事。
但闻得俗语云。
恭敬不如从命。
老安人便是差见。
也索逆来顺受。
不可推拒。
就此拜辞了起程去。
奉为路费。
〔生外〕多谢邻母。
【园林好】吿膝下儿今远离。
暂撇下斑斓舞衣。
早赴文场科试。
〔合〕知甚日拜庭闱。
知甚日拜庭闱。
【前腔】〔贴〕喜天赋良才与我儿。
肯甘做山林布衣。
及早飞黄千里。
〔合〕扬姓字耀门楣。
扬姓字耀门楣。
〔生〕娘子。
母亲在堂。
好生与我侍奉。
【神仗儿】〔旦〕高堂母氏。
他乡游子。
愼勿多忧虑。
〔生〕娘子。
母亲在堂如何。
〔旦〕我自供调甘旨。
〔合〕晨夕裏强支持。
晨夕裏强支持。
【前腔】〔丑〕裙钗老妪。
邻家居住。
匮乏我当周济。
〔生外贴旦合〕凡百事望提携。
凡百事望提携。
【川拨棹】〔贴〕深感激恩和义。
我儿行当记取。
〔生外〕会有日身上云梯。
会有日身上云梯。
这深德焉能负亏。
〔合〕愿恩荣返故庐。
愿恩荣返故庐。
【前腔】〔旦〕早赋归期莫待迟。
〔生外〕但只恐旅泊天涯。
但只恐旅泊天涯。
万里思归不可归。
〔合〕这离怀欲诉谁。
这离怀欲诉谁。
【意不尽】〔合〕辞亲舍。
赴帝畿。
奈万水千山迢递。
频寄缄书慰母妻。
〔生〕骨肉伤情为别离。
〔外〕好将三策献明时。
〔贴〕十年窗下无人问。
〔合〕一举成名天下知。