
闺中闻杜鹃
【骂玉郎】无情杜宇闲淘气，
头直上耳根底，
声声聒得人心碎。
你怎知，
我就里，
愁无际？
【感皇恩】帘幕低垂，
重门深闭。
曲栏边，
雕檐外，
画楼西。
把春酲唤起，
将晓梦惊回。
无明夜，
闲聒噪，
厮禁持。
【采茶歌】我几曾离，
这绣罗帏？
没来由劝道我不如归。
狂客江南正着迷，
这声儿好去对俺那人啼。
【中吕· 喜春来】
相思
你残花态那衣叩，
咱减腰围攒带钩，
这般情绪几时休。
思配偶，
争奈不自由。
又
鸳鸯作对关前世，
翡翠成双约后期，
无缘难得做夫妻。
除梦里，
惊觉各东西。
妓家
无钱难解双生闷，
有钞能驱倩女魂，
粉营花寨紧关门。
咱受窘，
披撇见钱亲。
虞　集
【双调· 折桂令】
席上偶谈蜀汉事，
因赋短柱体
銮舆三顾茅庐，
汉祚难扶。
日暮桑榆，
深渡南泸。
长驱西蜀，
力拒东吴。
美乎周瑜妙术，
悲夫关羽云殂。
天数盈虚，
造物乘除，
问汝何如？
早赋归欤。
刘时中
【南吕· 四块玉】
泛彩舟，
携红袖，
一曲新声按伊州。
樽前更有忘机友：波上鸥，
花底鸠，
湖畔柳。
又
看野花，
携村酒，
烦恼如何到心头。
红缨白马难消受。
二顷田，
两只牛，
饱时候。
又
佐国心，
拿云手，
命里无时莫强求。
随缘过得休生受。
几叶锦，
几匹绸，
暖时候。
又
禄万钟，
家千口，
父子为官弟封侯。
画堂不管铜壶漏。
休费心，
休过求，
攧破头。
邸万户席上
柳营，
月明，
听传过将军令。
高楼鼓角戒严更，
卧护得边声静。
横槊吟情，
投壶歌兴，
有前人旧典型。
战争，
惯经，
草木也知名姓。
又
《虎韬》，
《豹韬》，
一览胸中了。
时时拂拭旧弓刀，
却恨封侯早。
夜月铙歌，
春风牙纛，
看团花锦战袍。
鬓毛，
木雕，
谁便道冯唐老。
【中吕· 红绣鞋】
劝收心
不指望成家立计，
则寻思卖笑求食，
早巴得个前程你便宜。
虽然没花下子，
也须是脚头妻，
立下个妇名儿少甚的？
【双调· 折桂令】
农
想田家作苦区区，
有斗酒豚蹄，
畅饮歌呼。
瓦钵瓷瓯，
村箫社鼓，
落得装愚。
吾将种牵衣自舞，
妇秦人击缶相娱。
儿女供厨，
仆妾扶舆 ，
无是无非，
不乐何如？
渔
鳜鱼肥流水桃花，
山雨溪风，
漠漠平沙。
箬笠蓑衣，
笔床茶灶，
小作生涯。
樵青采芳洲蓼牙，
渔童薪别浦蒹葭。
小小渔艖，
泛宅浮家，
一舸鸱夷，
万顷烟霞。
樵
正山寒黄独无苗，
听斤斧丁丁，
空谷潇潇。
有涧底荆薪，
淮南丛桂，
吾意堪樵。
赤脚婢香粳旋捣，
长须奴野菜时挑。
云暗山腰，
水沍溪桥，
日暮归来，
酒满山瓢。
牧
被野猿山鸟相留，
药解延年，
草解忘忧。
土木形骸，
烟霞活计，
麋鹿交游。
闷来访箕山许由，
闲时寻嵩顶丹丘。
莫莫休休，
荡荡悠悠，
挈子携妻，
老隐南州。
【双调· 殿前欢】
醉翁酡，
醒来徐步杖藜拖。
家童伴我池塘坐，
鸥鹭清波。
映水红莲五六科，
秋光过，
两句新题破。
秋霜残菊，
夜雨枯荷。
又
醉颜酡，
太翁庄上走如梭。
门前几个官人坐，
有虎皮驮驮。
呼王留唤伴哥，
无一个，
空叫得喉咙破。
人踏了瓜果，
马践了田禾。
阿鲁威
怀古
鸱夷后那个清闲？
谁爱雨笠烟蓑，
七里严湍。
除却巢由，
更无人到，
颍水箕山。
笑桃源洞口谁关？
试问刘郎，
又
问人间谁是英雄？
有酾酒临江，
横槊曹公。
多应借得，
赤壁东风。
更惊起南阳卧龙，
便成名《八阵图》中。
鼎足三分，
一分西蜀，
一分江东。
王元鼎
【越调· 凭栏人】
闺怨
妾身独自眠，
月圆人未圆。
又
叫得春归郎未知。
杜鹃奴倩伊，
问郎何日归？
薛昂夫
【正宫· 塞鸿秋】
斯文一脉微如线，
光阴寸隙流如电，
尽道便休官，
至今寂寞彭泽县。
雪
访戴归来，
独钓无聊。
你自评跋，
那个清高，
那个粗豪。
大江东去，
长安西过，
为功名走尽天涯路。
厌舟车，
喜琴书。
心待足时名便足。
高，
高处苦；
低，
低处苦。
【双调· 湘妃怨】
集句
几年无事傍江湖，
人间纵有伤心处，
也不到刘伶坟上土，
醉乡中不辨贤愚。
对风流人物，
看江山画图，
便醉倒何如！
贯云石
田家
院后溪流门外山。
怕春光虚过眼，
得浮生半日清闲。
邀邻翁为伴，
使家僮过盏，
直吃的老瓦盆干。
又
酒微温石鼎寒，
瓦杯深洗尽愁烦，
衣宽解，
事不关，
直吃的老瓦盆干。
【正宫· 塞鸿秋】
代人作
战西风几点宾鸿至，
感起我南朝千古伤心事。
展花笺欲写几句知心事，
空教我停霜毫半晌无才思。
往常得兴时，
一扫无瑕疵。
今日个病恹恹刚写下两个相思字。
【中吕· 红绣鞋】
挨着靠着云窗同坐，
看着笑着月枕双歌，
听着数着愁着怕着早四更过。
四更过，
情未足，
情未足，
夜如梭。
天那！
更闰一更妨甚么。
【双调· 殿前欢】
畅幽哉，
春风无处不楼台。
一时怀抱俱无奈，
总对天开。
就渊明归去来，
问甚功名！
酸斋笑我，
我笑酸斋。
又
楚怀王，
忠臣跳入汨罗江。
《离骚》读罢空惆怅，
日月同光。
伤心来笑一场，
笑你个三闾强。
为甚不身心放。
沧浪污你，
你污沧浪。
【双调· 清江引】
弃微名去来心快哉，
一笑白云外。
知音三五人，
痛饮何妨碍？
醉袍袖舞闲天地窄。
又
竞功名有如车下坡，
惊险谁参破。
昨日玉堂臣，
今日遭残祸。
争如我避风波走在安乐窝。
立春
水塘春始波，
火候春初热。
土牛儿载将春到也。
惜别
闲来唱会清江引，
解放闲愁闷。
富贵在于天，
生死由乎命。
且开怀与知音谈笑饮。
周文质
【正宫· 叨叨令】
自叹
筑墙的曾入高宗梦，
受贫的是个凄凉梦，
做官的是个荣华梦。
笑煞人也么哥，
笑煞人也么哥，
梦中又说人间梦。
【正宫· 叨叨令】
悲秋
啾啾唧唧促织儿依柔依然叫，
滴滴点点细雨儿淅零淅留哨，
睡不着也么哥，
睡不着也么哥。
孤孤零零单枕上迷颩模登靠。
【双调· 落梅风】
楼台小，
风味佳，
动新愁雨初风乍。
知不知对春思念他，
又
新秋夜，
微醉时，
月明中倚栏独自。
吟成几联断肠诗，
说不尽满怀心事。
又
感萧娘肯怜才貌。
除琴剑又别无珍共宝，
则一片至诚心要也不要。
弹玉指，
觑腰枝，
想前生欠他憔悴死。
锦帐琴瑟，
罗帕胭脂，
则落的害相思。
假题情绝句诗，
虚写恨断肠词。
嗤！
都扯做纸条儿。
又
谁道不消魂！
卷帘邀皓月，
把酒问东君。
春，
偏恼少年人。
又
清景幽，
水痕收，
往日追游，
此际还羞，
新恨上眉头。
秋，
妆点许多愁。
乔　吉
【正宫· 绿幺遍】
自述
不占龙头选，
不入名贤传。
时时酒圣，
处处诗禅。
烟霞状元，
江湖醉仙，
笑谈便是编修院。
留连，
批风抹月四十年。
渔父词
吴头楚尾，
江山入梦，
闲来得觉胡伦睡，
枕着蓑衣。
钓台下风云庆会，
纶竿上日月交蚀。
知滋味，
又
酒热扶头。
太湖水光摇酒瓯，
归来后，
一竿钓钩，
不挂古今愁。
为友人作
搅柔肠离恨病相兼，
重聚首佳期卦怎占？
豫章城开了座相思店。
闷勾肆儿逐日添，
愁行货顿塌在眉尖。
税钱比茶船上欠，
斤两去等秤上掂，
吃紧的历册般拘钤。
怨风情
眉上锁新教配钥匙，
描笔儿勾销了伤春事。
闷葫芦铰断线儿，
【双调· 折桂令】
七夕赠歌者
雨弱云娇，
水秀山明。
箸点歌唇，
葱枝纤手，
好个卿卿。
水洒不着春妆整整，
风吹的倒玉立亭亭。
浅醉微醒，
谁伴云屏？
今夜新凉，
卧看双星。
又
黄四娘沽酒当垆，
一曲骊珠。
滴露和云，
梳洗工夫。
无半点闲愁去处，
问三生醉梦何如。
笑倩谁扶，
又被春纤，
搅住吟须。
【双调· 清江引】
笑靥儿
巧倩含娇俊。
又
一团可人衠是娇，
抬叠起脸上愁，
出落腮边俏。
千金这窝儿里消费了。
悟世
肝肠百炼炉间铁，
功名两字酒中蛇。
尖风薄雪，
残杯冷炙，
寄兴
鹏抟九万，
腰缠十万，
事间关，
景阑珊，
一片世情天地间。
冬日写怀
朝三暮四，
昨非今是，
痴儿不解荣枯事。
攒家私，
千百锭买张招状纸。
身，
已至此；
心，
犹未死。
【越调· 天净沙】
即事
事事风风韵韵，
娇娇嫩嫩，
停停当当人人。
赵善庆
燕子
来时春社，
去时秋社，
年年来去搬寒热。
语喃喃，
忙劫劫，
春风堂上寻王谢，
兴，
多见些；
亡，
都尽说。
长安怀古
骊山横岫，
渭水环秀，
山河百二还如旧。
秦宫隋苑徒遗臭，
唐阙汉陵何处有？
山，
空自愁；
河，
空自流。
【双调· 庆东原】
泊罗阳驿
砧声住，
蛩韵切，
静寥寥门掩清秋夜。
十载故乡心，
一夜邮亭月。
【越调· 凭栏人】
春日怀古
转头千载春，
断肠几辈人。
马谦斋
【中吕· 快活三过朝天子四边静】
冬
【快活三】李陵台，
草尽枯。
燕然山，
雪平铺。
朔风吹冷到天衢，
【朝天子】玉壶，
画图，
费尽江山句。
苍髯脱玉翠光浮，
掩映楼台暮。
画阁风流，
酒新香，
开瓮初。
毡帘款籁，
清香时度。
叹世
手自搓，
剑频磨，
古来丈夫天下多。
失志困衡窝。
有声名谁识廉颇，
广才学不用萧何。
忙忙的逃海滨，
急急的隐山阿。
今日个，
平地起风波。
咏竹
贞姿不受雪霜侵，
直节亭亭易见心。
渭川风雨清吟枕，
文湖州是个知音：春日临风醉，
秋宵对月吟，
【双调· 沉醉东风】
自悟
是非海何时彻？
人我场慢争优劣，
免使傍人做话说，
咫尺韶华去也。
张可久
山中杂书
醉馀，
草书，
李愿盘谷序。
怪我来何暮。
得安闲心自足。
和酒壶，
春思
见他，
问咱，
怎忘了当初话。
东风残梦小窗纱，
月冷秋千架。
自把琵琶，
灯前弹罢，
春深不到家。
五花，
【双调· 庆东原】
次马致远先辈韵
门长闭，
客任敲，
山童不唤陈抟觉。
袖中《六韬》，
鬓边二毛，
家里箪瓢。
他得志笑闲人，
他失脚闲人笑。
又
难开眼，
懒折腰，
解组汉朝，
寻诗灞桥，
策杖临皋。
他得志笑闲人，
他失脚闲人笑。
【中吕· 卖花声】
怀古
不堪回首，
东风还又，
又
美人自刎乌江岸，
战火曾烧赤壁山，
将军空老玉门关。
伤心秦汉，
生民涂炭，
读书人一声长叹。
红指甲
玉纤弹泪血痕封，
风流千万种。
捻胭脂娇晕重重，
【黄钟· 人月圆】
春日次韵
罗衣还怯东风瘦，
不似少年游。
匆匆尘世，
看看镜里，
片时春梦，
十年往事，
一点诗愁。
和贯酸斋
小诗，
半纸，
几个相思字，
两行清泪破胭脂。
镜里人独自。
正春光明媚时。
萦系煞心间事。
席上有赠
教坊，
色长，
高髻堆宫样。
锦囊，
乐章，
分付向樽前唱。
山中杂兴
人生可怜，
流光一瞬，
华表千年。
江山好处追游遍，
古意翛然。
洞箫寒赤壁坡仙。
又
风波几场，
急疏利锁，
顿解名缰。
故园老树应无恙，
梦绕沧浪。
溪桥上，
东风暗香，
【中吕· 齐天乐过红衫儿】
道情
【齐天乐】人生底事辛苦，
枉被儒冠误。
读书，
图，
驷马高车，
但沾着者也之乎。
区区，
牢落江湖，
奔走在仕途。
半纸虚名，
十载功夫。
人传《梁甫吟》，
自献《长门赋》，
谁三顾茅庐。
唤奚奴，
鲙鲈鱼，
何必谋诸妇。
酒葫芦，
醉模糊，
也有安排我处。
次韵
你见么，
我愁他，
世味嚼蜡，
尘事抟沙，
自休官清煞陶家，
分七碗玉川茶。
嗏，
不强如坐三日县官衙。
任　昱
【正宫· 小梁州】
湖上分韵得玉字
波涵玉镜浸清晖，
鸣玉船移，
玉箫吹过画桥西。
玉泉内，
【幺】玉楼帘幕香风细，
留玉佩，
玉人沉醉。
【中吕· 上小楼】
隐居
诸葛茅庐，
不顺俗，
不妄图，
清高风度。
【南吕· 金字经】
重到湖上
【双调· 沉醉东风】
信笔
有待江山信美，
无情岁月相催。
东里来，
西邻醉，
听渔樵讲些兴废。
依旧中原一布衣，
更休想麒麟画里。
徐再思
【双调· 沉醉东风】
春情
一自多才间阔，
几时盼得成合。
今日个猛见他，
门前过，
待唤着怕人瞧科。
我这里高唱当时水调歌，
要识得声音是我。
春情
平生不会相思，
才会相思，
便害相思。
身似浮云，
心如飞絮，
气若游丝。
空一缕馀香在此，
盼千金游子何之。
症候来时，
正是何时。
灯半昏时，
月半明时。
【仙吕· 一半儿】
病酒
昨霄中酒懒扶头，
病根由，
河阳香散唤提壶，
隋苑春归闻杜宇。
一半儿狂风一半儿雨。
春情
眉传雨恨母先疑，
眼送云情人早知，
口散风声谁唤起。
这别离，
一半儿因咱一半儿你。
夜雨
三更归梦三更后。
棋未收，
叹新丰孤馆人留。
枕上十年事，
江南二老忧，
都到心头。
雪儿娇小歌《金缕》，
老子婆娑倒玉壶，
满身花影倩人扶。
昨宵不记，
雕鞍归去，
问今朝酒醒何处。
又
云深不见南来羽，
水远难寻北去鱼，
两年不寄半行书。
危楼目断，
云山无数，
望天涯故人何处。
【黄钟· 人月圆】
甘露怀古
江皋楼观前朝寺，
秋色入秦淮。
远人南去，
夕阳西下，
江水东来。
山僧试问：知为谁开？
【双调· 清江引】
相思
相思有如少债的，
每日相催逼。
常挑着一担愁，
准不了三分利，
这本钱见他时才算得。
宋方壶
道情
一茅斋，
管甚谁家兴废谁成败，
陋巷箪瓢亦乐哉。
贫，
气不改；
达，
志不改。
居庸关中秋对月
一天蟾影映婆娑，
万古谁将此镜磨。
年年到今宵不缺些儿个，
广寒宫好快活，
我独对清光坐，
月儿你团圆我却如何。
【中吕· 红绣鞋】
阅世
短命的偏逢薄幸，
老成的偏遇真成，
无情的休想遇多情。
懵懂的怜瞌睡，
鹘伶的惜惺惺，
若要轻别人还自轻。
【双调· 清江引】
托咏
剔秃圞一轮天外月，
拜了低低说。
是必常团圆，
休着些儿缺。
愿天下有情底似你者。
孙周卿
舟中
孤舟夜泊洞庭边，
推开篷雪满天，
诗豪与风雪争先。
雪片与风鏖战，
诗和雪缴缠，
一笑琅然。
山居自乐
朝吟暮醉两相宜，
虚名嚼破无滋味，
比闲人惹是非，
淡家私付山妻。
水碓里舂来米，
事事休提。
自乐
山溜响冰敲月牙，
山色元佳，
山景堪夸。
山外晴霞，
山下人家。
顾德润
【越调· 黄蔷薇过庆元贞】
御水流红叶
【黄蔷薇】步秋香径晚，
写罢衷情兴懒。
【庆元贞】几年月冷倚阑干，
九重云锁隔巫山。
休看作等闲，
好去到人间。
【中吕· 醉高歌过摊破喜春来】
旅中
回首难穷望眼，
破清思，
晚砧鸣，
断愁肠，
檐马韵，
惊客梦。
梦晓钟寒，
归去难。
修一缄，
回两字寄平安。
曹　德
【双调· 沉醉东风】
隐居
鸱夷革屈沉了伍胥，
数间谏时，
独醒处，
岂是遭诛被放招伏？
一舸秋风去五湖，
也博个名传万古。
【中吕· 喜春来】
和则明韵
春云巧似山翁帽，
沙岸好，
又
雨过西湖水似油。
小瀛洲外小红楼，
人病酒，
料自下帘钩。
【双调· 折桂令】
自述
淡生涯却不多争，
卖药修琴，
负笈担簦。
雪岭樵柯，
烟村牧笛，
月渡渔罾。
究生死干忙煞老僧，
学飞升空老了先生。
我腹膨脝，
我貌狰狞，
我发鬅鬙。
除了衔杯，
百拙无能。
高克礼
【越调· 黄蔷薇过庆元贞】
【黄蔷薇】燕燕别无甚孝顺，
哥哥行在意殷勤。
玉纳子藤箱儿问肯，
便待要锦帐罗帏就亲。
【庆元贞】唬得我惊急列蓦出卧房门，
他措支剌扯住我皂腰裙，
我软兀剌好话儿倒温存。
一来怕夫人情性哏，
二来怕误妾百年身。
又
又不曾看生见长，
便这般割肚牵肠。
唤奶奶酩子里赐赏，
撮醋醋孩儿弄璋。
断送得他萧萧鞍马出咸阳，
只因他重重恩爱在昭阳，
引惹得纷纷戈戟闹渔阳。
哎，
三郎，
睡海棠，
都则为一曲舞霓裳。
王　晔
【双调· 折桂令】
问苏卿
俏排场惯战曾经，
自古惺惺，
爱惜惺惺。
燕友莺朋，
花阴柳影，
海誓山盟。
那一个坚心志诚？
那一个薄幸杂情？
则问苏卿，
是爱冯魁，
是爱双生？
答
平生恨落风尘，
虚度年华，
减尽精神。
月枕云窗，
锦衾绣褥，
柳户花门。
一个将百十引江茶问肯，
一个将数十联诗句求亲。
心事纷纭：待嫁了茶商，
怕误了诗人。
【双调· 殿前欢】
再问
小苏卿：言词道得不实诚。
江茶诗句相兼并，
那件着情，
休胡芦提二四应，
相傒幸。
端的接谁红定？
休教勘问，
便索招承。
答
满怀冤，
被冯魁掩扑了丽春园，
江茶万引谁情愿？
听妾明言。
多情小解元，
休埋怨。
俺违不过亲娘面。
一时间不是，
误走上茶船。
王仲元
【中吕· 普天乐】
春日多雨
无一日惠风和，
常四野彤云布。
只待要迸玉筛珠。
这其间湖景阴，
恰便似江天暮。
冷清清孤山路，
六桥迷雪压模糊。
瞥见游春杜甫，
只疑是寻梅浩然，
莫不是相访林逋。
吕止庵
【仙吕· 后庭花】
锦帐羊羔酒，
山阴雪夜舟。
党家侯，
一般乘兴，
亏他王子猷。
【仙吕· 醉扶归】
瘦后因他瘦，
愁后为他愁。
早知伊家不应口，
谁肯先成就。
营勾了人也罢手，
吃得我些酩子里骂低低的咒。
又
频去教人讲，
不去自家忙。
若得相思海上方，
不道得害这些闲魔障。
你笑我眠思梦想，
只不打到你头直上。
真　真
【仙吕· 解三酲】
奴本是明珠擎掌，
怎生的流落平康？
对人前乔做娇模样，
背地里泪千行。
三春南国怜飘荡，
一事东风没主张。
添悲怆。
那里有珍珠十斛，
来赎云娘。
查德卿
【仙吕· 寄生草】
感叹
姜太公贱卖了磻溪岸，
韩元帅命博得拜将坛。
羡傅说守定岩前版，
叹灵辄吃了桑间饭，
劝豫让吐出喉中炭。
如今凌烟阁一层一个鬼门关，
长安道一步一个连云栈。
金陵故址
临故国，
认残碑。
伤心六朝如逝水。
物换星移，
城是人非，
今古一枰棋。
南柯梦一觉初回，
北邙坟三尺荒堆。
谁，
曾赋黍离离？
【仙吕· 一半儿】拟美人八咏
春妆
再偷匀，
春醉
一半儿支吾一半儿软。
【中吕· 普天乐】
别情
锦字书乏。
后会绝，
前盟罢。
江上
烟艇闲，
雨蓑干，
渔翁醉醒江上晚。
流水潺潺，
乐似富春山。
数声柔橹江湾，
一钩香饵波寒。
看，
吴西逸
怀古
问从来谁是英雄，
一个农夫，
一个渔翁。
晦迹南阳，
栖身东海，
一举成功。
《八阵图》名成卧龙，
《六韬》书功在飞熊。
霸业成空，
遗恨无穷。
蜀道寒云，
渭水秋风。
【双调· 清江引】
秋居
清露生凉夜。
扫却石边云，
星斗满天人睡也。
【双调· 殿前欢】
懒云窝，
懒云堆里即无何。
半间茅屋容高卧，
往事南柯。
风波远我，
我远风波。
又
懒云巢，
乐笑游遨。
溪翁解冷淡嘲，
山鬼放揶揄笑，
村妇唱糊涂调。
风涛险我，
我险风涛。
纪旧
唤起真真，
留恋卿卿。
隐约眉峰，
依稀雾鬓，
共衔杯扇底歌声。
款款深盟，
无限思量，
笑语盈盈。
【越调· 天净沙】
闲题
楚云飞满长空，
湘江不断流东，
何事离多恨冗？
夕阳低送，
小楼数点残鸿。
又
数声短笛沧州，
半江远水孤舟，
愁更浓如病酒。
夕阳时候，
断肠人倚西楼。
又
夕阳西下，
水村山郭人家。
赵显宏
【黄钟· 刮地风】
别思
满目离愁。
悔教夫婿觅封侯，
蹙损眉头。
园林春到，
物华依旧。
并枕双歌，
几时能够。
团圆日是有，
相思病怎休。
都道我减了风流。
樵
腰间斧柯，
观棋曾朽，
修月曾磨。
无缺钢多。
惯立尽石涧泥坡。
还参破，
名缰利锁，
云外放怀歌。
朱庭玉
【越调· 天净沙】
秋
解与诗人意同。
冬
门前六出狂飞，
樽前万事休提。
为问东君信息，
急教人探。
李伯瑜
【越调· 小桃红】
磕瓜
木胎毡观要柔和，
用最软的皮儿裹。
手内无他煞难过，
得来呵，
普天下好净也应难躲。
兀的般砌末，
诨广笑声多。
李德载
【中吕· 阳春曲】
赠茶肆
茶烟一缕轻轻飏，
搅动兰膏四座香。
烹煎妙手赛维扬。
非是谎，
下马试来尝！
雪乳香浮塞上酥。
我家奇品世间无。
君听取，
声价彻皇都。
程景初
恨绵绵深宫怨女，
情默默梦断羊车，
日迟迟春风院宇。
泪漫漫介破琅玕玉，
闷淹淹散心出户闲凝伫 ，
昏惨惨晚烟妆点雪模糊，
杜遵礼
【仙吕· 醉中天】
佳人脸上黑痣
好似杨妃在，
逃脱马嵬灾。
曾向宫中捧砚台，
堪伴诗书客。
叵耐无情的李白，
醉拈斑管，
李致远
【中吕· 红绣鞋】
晚秋
梦断陈王罗袜，
情伤学士琵琶，
又见西风换年华。
数杯添泪酒，
行人天一涯。
【越调· 天净沙】
离愁
有恨心情懒懒。
一声长叹，
张鸣善
【中吕· 普天乐】
嘲西席
讲诗书，
习功课。
爷娘行孝顺，
兄弟行谦和。
为臣要尽忠，
与朋友休言过。
养性终朝端然坐，
免教人笑俺风魔。
先生道“学生琢磨”，
学生道“先生絮聒”，
馆东道“不识字由他”。
【中吕· 普天乐】
咏世
梁园月。
皓月须赊。
月曾把酒问团圆夜。
月有盈亏，
想人生最苦离别。
人去了何日来也？
遇美
雨才收，
香冷鸡舌。
几度凝眸登台榭。
望长安不见些些，
知他是醒也醉也，
贫也富也，
有也无也。
又
雨儿飘，
风儿飏。
风吹回好梦，
雨滴损柔肠。
风雨相留添悲怆，
风和雨卷起凄凉。
风雨儿怎当？
风雨儿定当，
风雨儿难当。
讥时
铺眉苫眼早三公，
裸袖揎拳享万钟。
胡言乱语成时用，
大纲来都是烘。
说英雄谁是英雄？
杨朝英
雪晴天地一冰壶 ，
竟往西湖探老逋。
笑王维作画图，
无钱当剑沽，
醉倒在西湖。
又
不付能博得团圆梦，
觉来时又扑个空，
自足
深耕浅种收成罢，
客到家常饭，
【商调· 梧叶儿】
客中闻雨
檐头溜，
窗外声，
直响到天明。
滴得人心碎，
刮得人梦怎成。
夜雨好无情，
不道我愁人怕听。
王举之
【双调· 折桂令】
赠胡存善
问蛤蜊风致何如，
秀出乾坤，
功在诗书。
灵华纤腻，
人物清癯。
拾姚卢肘后明珠。
绝妙功夫，
家住西湖，
名播东都。
七夕
两意绸缪，
一宵恩爱，
万古蹉跎。
良夜无多，
今夜欢娱，
明夜如何？
贾　固
【中吕· 醉高歌过红绣鞋】
寄金莺儿
画船开抛闪的人独自，
遥望关西店儿。
【红绣鞋】黄河水流不尽心事，
中条山隔不断相思，
当记得夜深沉、人静悄、自来时。
来时节三两句话，
去时节一篇诗，
记在人心窝儿里直到死。
周德清
看岳王传
披文握武，
建中兴庙宇，
功成却被权臣妒，
正落奸谋。
闪杀人望旌节中原士夫，
误杀人弃丘陵南渡銮舆。
钱塘路，
愁风怨雨，
长是洒西湖。
误国贼秦桧
官居极品，
欺天误主，
贱土轻民。
把一场和议为公论，
妨害功臣。
通贼虏怀奸诳君，
那些儿立朝堂仗义依仁！
英雄恨，
使飞云幸存，
那里有南北二朝分。
【中吕· 红绣鞋】
郊行
一犬汪汪吠行人。
又
雪意商量酒价，
风光投奔诗家，
说江山憔悴煞。
别友
倚篷窗无语嗟呀，
七件儿全无，
做甚么人家。
柴似灵芝，
油如甘露，
酱瓮儿恰才梦撤，
盐瓶儿又告消乏。
茶也无多，
醋也无多。
七件事尚且艰难，
【正宫· 塞鸿秋】
浔阳即景
江帆几片疾如箭，
山泉千尺飞如电。
晚云都变露，
新月初学扇，
塞鸿一字来如线。
又
灞桥雪拥驴难跨，
剡溪冰冻船难驾，
秦楼美酝添高价，
陶家风味都闲话。
秋夜客怀
月光，
趁着风飘荡。
砧声催动一天霜，
叫起离情，
敲残愁况。
梦家山，
身异乡。
夜凉，
枕凉，
不许愁人强。
钟嗣成
风流贫最好，
村沙富难交。
开一个教乞儿市学。
系一条半联不断皂环绦，
做一个穷风月训导。
又
绕前街后街，
进大院深宅，
怕有那慈悲好善小裙钗，
请乞儿一顿饱斋。
与乞儿绣副合欢带，
与乞儿换副新铺盖，
将乞儿携手上阳台，
设贫咱波奶奶！
【双调· 清江引】
到头那知谁是谁，
倏忽人间世。
百年有限身，
三寸元阳气，
早寻个稳便处闲坐地。
又
秀才饱学一肚皮，
要占登科记。
假饶七步才，
未到三公位，
早寻个稳便处闲坐地。
又
玉石俱同类。
分甚高共低，
辨甚真和伪？
早寻个稳便处闲坐地。
【双调· 凌波仙】
吊周仲彬
料人生亦惘然，
叹孤坟落日寒烟。
因思君歌舞十全。
周　浩
题《录鬼簿》
想贞元朝士无多，
日月如梭。
上苑繁华，
西湖富贵，
总付高歌。
生待如何？
死待如何？
纸上清名，
万古难磨。
汪元亨
警世
栋梁材取次尽摧折，
结知心朋友着疼热，
遇忘怀诗酒追欢悦，
见伤情光景放痴呆。
又
急流中勇退是豪杰，
不因循苟且。
又
结诗仙酒豪，
是平生事了。
曾闭门不受征贤诏，
自休官懒上长安道，
老先生俊倒。
【双调· 雁儿落过得胜令】
归隐
【雁儿落】闲来无妄想，
静里多情况。
【得胜令】直志定行藏，
屈指数兴亡。
湖海襟怀阔，