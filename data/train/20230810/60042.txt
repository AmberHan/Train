过眼流光指捻。
〔外上〕思亲回首望家乡。
〔净末上〕山程历尽。
水程经遍。
骥足康庄未展。
〔合〕方今天子网英贤抱玉向明庭投献。
送尽东风过楚城。
〔外〕天涯游子高堂母。
一度沾巾一回首。
〔净〕相逢逆旅且停骖。
借问酒家何处有。
动问尊兄高姓。
〔生〕姓张。
〔净〕甚表。
〔生〕九成。
〔净〕此间老兄。
〔外〕亦是姓张。
〔净〕甚表。
〔外〕九思。
〔净〕想必与此间昆仲了。
〔生〕正是。
〔净〕仙乡何处。
〔生〕毗陵。
〔净〕此位老兄高姓。
〔末〕姓樊。
〔净〕甚表。
〔末〕光远。
〔净〕仙乡何处。
〔末〕梁溪。
〔外〕足下高姓。
〔净〕第一。
〔外〕那有此姓。
〔净〕百家姓上第一。
〔末〕是姓赵。
〔外〕贵表。
〔净〕做出来。
〔外〕仙乡何处。
〔净〕吴兴。
诸公在此。
大家乡土。
要说一个出产之物。
以古人诗为证。
〔生〕只凭足下道来。
〔净〕兰陵出产。
〔生〕好酒。
〔净〕怎见得好酒。
〔生〕李白有诗云。
玉碗盛来琥珀光。
〔净〕其实好。
老兄见赐一两甁。
〔生〕路途中那裏带得。
〔净〕九思老兄有何出产。
〔外〕春茗。
〔净〕怎见得。
〔外〕卢仝有诗云。
天子未尝阳羡茶。
百草不敢先开花。
〔净〕樊老兄有何土产。
〔末〕泉水。
〔净〕水是那裏没有。
〔末〕是天下第二泉。
〔净〕怎见得第二泉。
〔末〕姚合有诗云。
何时定买梁溪棹。
同试山中第二泉。
〔净〕将就。
〔末〕仙乡出产。
〔净〕我那裏有十分好物。
〔末〕请道。
〔末〕怎见得。
〔净〕俗语云。
〔诨介〕一个是好酒。
一个是好茶。
一个是泉水烹茶。
就没有下酒。
有何不可。
〔末〕这不是古人诗句。
〔净〕古诗甚有。
小子因习举业文章。
没工夫去记。
这句言语。
也是古人传下来的。
〔末〕那些叫做是古非今。
〔净〕适来见张兄说了兰陵好酒。
忍不住流涎。
况又行路辛苦。
同诸公那裏市上沽三杯。
少解劳顿如何。
〔生〕此间荒僻去处。
没有酒店。
趱行前面扬州城裏歇息则个。
〔净〕也说得是。
趱行趱行。
山前水前。
马上东风软。
自叹行踪有如蓬转。
盼望乡山留恋。
离愁满怀谁与传。
日短北堂萱。
空劳魂梦牵。
〔合〕洛阳遥远。
雪案费精硏。
指望荣亲。
姓扬名显。
试向文场鏖战。
礼乐三千。
英雄五百争后先。
快着祖生鞭。
行赡尺五天。
〔合前〕
【前腔】〔末〕携取琴书笔砚。
行装只半肩。
客计甚萧然。
水宿风餐。
怎生消遣。
天晚长途人倦。
王孙岂不思故园。
看落日下平川。
归人争渡喧。
〔合前〕
春事正睻姸。
对此韶华。
且宜游衍。
谁道人离乡贱。
行囊尽余沽酒钱。
何处卸行躔。
向长安都市眠。
〔合前〕
〔外〕游子伤情客路中。
〔末〕正是十年成底事。
〔净〕致令羸马走西东。
停骖谩许游人醉。
抱瓮无妨稚子赊。
中山传得神仙术。
不比寻常买酒家。
自家开一个小店。
在扬州城外津要路口。
多有官员人客来到沽酒。
不免净扫屋宇。
铺设坐位。
伺候则个。
袖裏靑蛇胆气麤。
三醉岳阳人不识。
浪吟飞过洞庭湖。
自家烟霞色相。
土木形骸。
眞海外之仙流。
岂尘中之幻质。
朝游吴楚。
暮返齐梁。
浮踪不定。
变态无常。
修成宝箓。
肘传丹篆千年术。
曾陪王母宴。
尝过蔡经家。
被麻姑鞭背。
开山种玉。
点石成金。
壶中甲子潜消。
洞裏乾坤不老。
数着残棋江月晓。
一声长啸海天秋。
贫道吕岩的便是。
曾授管霄霞长生不死之术。
二百年浪迹于三山五岳间。
人皆知为道人。
今日经过睢阳城外。
此间有一个酒肆。
不免取醉一回。
酒保那有。
〔丑〕师父有何分付。
〔末〕好酒取三五百文钱的过来。
〔丑〕自家开一个小店在此。
来来往往并不曾见有人吃得四五十文钱的酒。
这个道士就要买三五百钱。
看他也不是凡间人相。
且不要与他论价。
只将酒器多多铺设在此。
看他吃得多少。
正是神仙留玉佩。
〔下末坐飮酒介净扮渔翁上〕罢钓归来不系船。
江村月落正堪眠。
纵然一夜风吹去。
〔见末介〕店官买酒。
〔末〕渔翁不要用钱买。
我尽沽得在此。
就吃了几瓯去。
〔净诨介〕客官。
你是那裏。
感承你赐酒。
十分快活。
我唱一个曲儿与你吃。
濯足楚江晚。
〔合〕相逢此间。
传杯弄盏。
那管世途风波满眼。
【前腔】〔末〕山盂半杓胡麻饭。
沧溟水干。
〔合前〕
【前腔】〔净〕烟波万里谁为伴。
东西没牵绊。
风宿水餐。
〔合前〕
云踪任萧散。
朝游暮还。
〔合前净作醉介末〕这个渔翁他到来问我是那裏。
你怎么晓得我。
身似流云迹似飞。
呑六气。
去三尸。
经几度伐毛洗髓。
三尺剑快斩妖魑。
挥羽扇能分江水。
握神符曾为霖雨。
老渔翁你好痴。
要知我住居。
沙场千万里。
〔下〕醉余回首是归路。
数点远峯苍海东。
〔下净醒介〕呀。
道士那裏去了。
我也唱个山歌回去了罢。
瓦盆沽酒醺醺醉。
不脱蓑衣卧月明。
〔下〕
【似娘儿】〔生上〕客路换风烟。
家渐远望眼悬悬。
〔外上〕思亲情緖难消遣。
〔末净上〕忙投旅邸。
同寻酒店。
暂且留恋。
〔画堂春〕〔生〕声声杜宇怨残春。
不堪游子初闻。
〔外〕感时伤别倍思亲。
几度消魂。
〔净〕解衣今夜宿江村。
沽酒论文。
〔末〕路途辛苦。
诸公。
寻宿歇如何。
〔净〕正合下怀。
此间有酒店。
当共诸公典衣一醉。
酒保那有。
〔丑上〕酿成春夏秋冬酒。
醉倒东西南北人。
官人有何分付。
〔净〕有好酒么。
〔丑〕随官人要甚么样酒。
〔净〕胡说。
你有多少样酒。
〔丑〕洞庭春。
石冻春。
罗浮春。
土窟春。
醥醑醍醐。
般般有。
品品高。
直须仪狄齐名。
那许新丰夺市。
〔净〕我只要扫愁箒和那钓诗钩。
〔丑〕这个酒不晓得。
〔净〕便吃我问倒了。
罢罢。
你只拣上品香醪取过来。
〔丑〕正是三杯和万事。
一醉解千愁。
〔下净〕诸公在此吃酒。
中间要说个文字令。
道不出的便罚酒。
〔生〕怎的道。
〔净〕要一个五字数。
顶着两句五言诗。
〔末〕什么五字数。
〔净〕便如五行金木水火土之类。
〔生〕小子道五位公侯伯子男。
男儿立大节。
不武便为文。
〔净〕好好。
且是气象。
〔外〕小子道五数一十百千万。
万里人南去。
三春雁北飞。
〔净〕好好。
〔净〕都说得好。
不罚酒。
〔末〕今次轮到足下了。
〔净〕我道五常仁义礼智信。
信使可覆。
器欲难量。
〔末〕后面这两句不是诗。
又只是四言。
不中。
〔净〕小子再道五样酒淸甜滑辣香。
〔末〕将就。
要顶诗句来。
〔净〕迟日江山丽。
〔末〕诗虽好。
只是不顶着香字。
〔净〕有什么难。
便作回文念。
丽山江日迟。
〔末〕不准。
请罚三杯。
〔生〕〔西江月〕断送一生惟有。
破除万事无过。
不飮傍人笑我。
〔净〕诗兴凭他唤起。
春愁莱尔消磨。
〔末〕杯行到手莫辞多。
谁识醉乡奇货。
〔净递酒介〕
【排歌】内苑糟丘。
中山醴泉。
须敎渴吻流涎。
相逢拚取杖头钱。
一斗休论价十千。
长安市上酒家眠。
淸如圣。
浊似贤。
持杯使我凄然。
空闻急管与繁弦。
懒与时人学少年。
〔合前净〕你道古人好酒的有谁。
【前腔】〔外〕放达刘伶。
风流阮宣。
休夸草圣张顚。
苏晋长斋绣佛前。
〔合前净〕好酒的如此。
樊兄便说多少人品。
佳人绣筵。
争如解佩神仙。
古人何必爱逃禅。
〔合前众看壁诗介末净〕呀。
张兄昆玉必然高中。
况张兄又带香囊。
正合诗意。
恭喜恭喜。
净〕莫厌伤多酒入唇。
〔生〕淸歌妙舞乐靑春。
〔外〕相逢不飮空归去。
【薄幸】〔贴上〕淑气驱寒。
东风扇暖。
看小庭芳草。
也知春与镜中颜换。
〔旦上〕仙郞远。
吹残楚调。
几度见秦楼月满。
〔菩萨蛮〕〔贴〕一番风雨催春老。
〔旦〕杜宇自无情。
偏教思妇惊。
〔贴〕春愁知几许。
愁极浑无语。
行人悲故乡。
〔贴〕媳妇。
自从孩儿去。
又是两月光景了。
怎的书信也没有一封回来。
〔旦〕婆婆。
想必路途迢递。
人事蹉跎。
是以便音难寄。
早春天气。
已是淸和时景了。
卷帘时人倚阑。
长途游子悲春晚。
愁肠刃剜。
〔合〕望长安。
天高日远。
人在五云端。
【前腔】〔旦〕人去妾身单。
为多愁损旧颜。
晓临妆镜心慵懒。
香消麝兰。
〔合前〕
【簇御林】〔贴〕山迢递。
水渺漫。
叹人间行路难。
倚门慈母空肠断。
怎能勾他平步登霄汉。
〔合〕省愁烦。
金钱问卜。
多应是锦衣还。
【前腔】〔旦〕身劳悴。
力苦艰。
奉高堂菽水欢。
问苍天人去也何时返。
〔合前〕
〔贴〕聚散空嗟类转蓬。
〔旦〕春光欲尽思无穷。
〔旦〕水远山长处处同。
〔丑扮令史上〕少小须勤学。
文章可立身。
满朝朱紫贵。
尽是读书人。
自家乃是礼部衙门内一个令史。
今年张状元及第。
赐宴琼林。
本官着我铺排筵席。
点检食次。
众官到也。
不免在此伺候则个。
封章奏了。
新承恩诏。
仙仪拥入蓬莱岛。
〔合〕嗹哩哩啰啰哩嗹嗹哩哩啰啰哩嗹。
自家乃是礼部一个首领官。
张状元兄弟登科。
堂上委着下官提调令史每太仆寺掌鞍马祗候。
怎生不见。
〔丑叫介净上〕厅上一呼。
阶下百诺。
覆大人。
有何钧旨。
〔末〕今日状元游街。
鞍马完备了未。
〔净〕俱已完备了。
且是好马。
有多少名色。
〔净〕〔西江月〕只见赤电超光越影。
奔雷蹑景逾辉。
〔末〕更有甚么。
〔净〕更有腾雾骅骝叱拨。
追风騄駬纤离。
的卢一跃过檀溪。
〔末〕怎生模样。
〔净〕〔临江仙〕点点流珠凝赤汗。
〔末〕怎生妆扮。
〔末〕旣完备了。
只在午门外伺候。
〔下末〕排设的令史。
筵席完备了未。
〔丑〕吿大人。
俱已完备了。
〔末〕什么食品。
〔末〕更有什么。
总是仙庖珍味。
〔末〕怎生铺设。
〔丑〕〔临江仙〕只见馥郁沈烟喷瑞兽。
绮罗缭绕玳筵开。
人间眞福地。
天上小蓬莱。
纷纷人簇拥。
候取状元来。
〔末〕状元来了未。
想是状元来了。
〔末〕兀的你伺候着。
〔丑〕只教他酒淹衫袖湿。
君恩赐状头。
英雄三百辈。
相逐步瀛州。
【窣地锦裆】〔生外上〕洛阳新林染宫袍。
特领天恩下九霄。
羽林冠盖竖旌旄。
方显得男儿志气高。
〔合〕嗹哩哩啰啰哩嗹嗹哩哩啰啰哩嗹。
【哭岐婆】〔净上〕长安御道。
东风芳草。
游人闹吵。
多情却被无情恼。
〔合前〕
圣泽千年此日遭。
诗成珠玉在挥毫。
〔净〕见说状元赴宴琼林。
都有作诗旧例。
状元请先赋一诗作倡。
然后资次赓和。
老夫叨于年末。
亦当效颦。
如诗不成。
〔末〕状元请。
〔生诵诗介〕天下英雄入彀时。
纷纷随我步龙墀。
云程直上九万里。
北堂慈母春秋迈。
〔净〕妙妙。
如今该张探花作。
也要步韵。
衣惹天香下玉墀。
中廐马从乘上驾。
预沾王母蟠桃宴。
曾赋湘灵鼓瑟诗。
十九人中最年少。
功名到手肯嫌迟。
〔净〕好好。
又强似乃兄之作。
〔末〕老进士。
如今轮到足下了。
〔净〕老夫已作过了。
〔末〕不曾。
〔净诨介〕适来虽不曾。
在先作得尽有。
老夫如今年迈。
没心緖搜索枯肠。
偷今换古。
就把老年登科作一首。
〔末〕愿闻。
〔净〕开宝二年来应举。
绍兴三载始成名。
〔末〕开宝是太祖皇帝宝号。
你到是一百七十岁了。
〔净〕老夫年衰昏眊。
是差了。
卽是元佑二年。
〔末〕后末句。
观榜已无朋友在。
到家惟有子孙迎。
也知年少登科好。
方信龙头属老成。
〔末〕这诗虽好。
一来是古人梁状元做的。
二来不曾和前韵。
不准不准。
〔净又诨介末〕请。
〔净〕七步之才。
打什么紧。
〔诵诗介〕年老今非少壮时。
腹内自知全欠学。
人前不敢强吟诗。
骅骝趷踏争先去。
莫笑鸳骀进步迟。
〔末〕诗便好。
但后有趷踏两个字。
〔净〕老拙信口嘲来。
不可求全责备。
拚得罚酒了。
【画眉序】〔生〕三策献重瞳。
独占鳌头圣恩重。
念鲰生何幸。
此日登庸。
云程远方旧鲲鹏。
天阙近争来麟凤。
〔合〕大家同赴琼林宴。
人人在锦绣丛中。
【前腔】〔末〕才子气如虹。
下笔文源似泉涌。
羡难兄难弟。
并列儒宗。
谩夸他千里神驹。
〔合前〕
【前腔】〔外〕文史勉三冬。
经济才华愧晁董。
喜文场一战。
奏捷词锋。
〔合前〕
【前腔】〔净〕四海乐时雍。
圣主垂衣御天统。
看尧庭叠见。
总是英雄。
起贤佐渭水飞熊。
〔合前〕
【滴溜子】〔生〕微臣的。
微臣的荷蒙圣躬。
今日裏。
今日裏喜沾厚宠。
感恩空怀惭悚。
叶心赞庙谟。
赓歌圣宋。
期取功名勒鼎锺。
【大和佛】〔净外〕阆苑蓬壶春正浓。
【前腔】〔末〕仙庖异馔传供奉。
香暖绮罗丛。
觞咏且从容。
【双声子】〔合〕天街晚。
天街晚。
归马缓。
人骤处。
人骤处。
笙歌拥。
明月上。
明月上。
看欢声鼎沸。
笑脸春融。
【余文】〔合〕从今更撰贤臣颂。
〔生〕酒痕狼籍污春衣。