50005
第二十一出　及第
【天下乐】 （文武官上） 玉署金钤紫禁通，芙蓉晖映凤凰宫。三山日色黄图外，四海云光绿字中。
【卜算子】 （十郎上） 鸾凤绕身飞，五色祥云递。姓字先传帝主知，唱彻龙颜喜。
【滴溜子】宫袍赐宴锦桃花，曲江排比醉春筵。
【前腔】 红笺一片桂花香，今宵热赶在谁边？
【尾声】 铃索一声花满院，这清高富贵无边，多和少留些故事与人传。
桂林春殿一枝新，满路青云属后尘。
莫道杏园香色晚，当筵还作探花人。


第二十二出　惜别
【番卜算】 （十郎上） 春色暗蓬莱，紫陌朝初下。玉堂铃索动边愁，宝剑悲离匣。
［浣沙溪］御宿高花满桂林，令君香暖出衣襟，玉池仙篆正堪临。（青儿上）漏长丹凤阙，花满白云司。
【夜游朝】 （花卿、石子英、尚子毗上） 名胜翩联西北去，时难驻离思愁余。玉镂衢鞍，花明攂剑，皎日寸心相许。
（青儿）桃花嘶别路，竹叶满离尊。禀老爷：酒到。（把酒介）
【皂罗袍】 （十郎）红亭一路羽旗飞，参差色映桃花水。（合） 黄山路绕，青骊去迟。
【前腔】 （花石尚） 早是销魂别去，似猿断三声，鹤回五里。
【香柳娘】 送征人泪滋，送征人泪滋，流尘叠骑，飘霞乱日翻红旆。（合） 听边头笛吹，听边头笛吹，折柳题梅，封书好寄。
【前腔】 （花石尚）暖春云雁飞，暖春云雁飞，离声怯路岐，乡心转嘹唳。（合前）
【尾声】 （合） 陌暖春烟醉柳丝，叫不住嘶尘别骑，还记取长乐疏钟夜半时。
【前腔】惹春风鬓丝，惹春风鬓丝，南来北去，飘风泊浪宁由自。信人生马蹄，信人生马蹄，愁杀路傍儿，红尘蔽千里。
万里鸣沙拥战尘，轻弓短剑出西秦。
征衫已带青羌色，别泪还持送故人。

第二十三出　话别
【步步娇】 （郑六娘上） 红焦抱泣回云帐，谩银泥印仙掌，香云结梦长。小玉窗前，夭桃叶上，倚得婿为郎，轻鸳怕（樱桃）在红楼上叙别，好不悲啼哩。（六娘悲介）我的儿呵，
【醉扶归】 合欢衾覆着才停帖，连心花结得好周遮。踹双丝半步不离些，乱花风摆亚金泥蝶。李郎便是李轻车，关山点破香闺月。
门楣新结好郎君，撇下朝云送阵云。
今夜红槽千滴酒，明朝送泪湿罗裙。


第二十四出　送别
【卜算子】 （小玉樱桃上） 匝馆暗高枝，滚地飞柔絮。无端燕羽欲差池，薄倖成离绪。
［河传］春伴花暖，离情不管。浥透青衫，雨余香汗。草草送别沟头，层波入鬓流。金船满捧盈盈泪，将人妮，魂随到千里。
【前腔】 （众拥十郎上）海棠红露湿胭脂，泪尽人何处。
【北寄生草】 一曲《阳关》泪，朱弦迸玉壶。江干桃叶凌波渡，汀洲草碧离情暮。霸桥柳色愁眉妒，纤腰倩作绾人丝，可笑他自家飞絮浑难住。
【前腔】 （小玉） 绣褶残金缕，偎红叠锦氍。衾窝宛转春无数，花心历乱魂难驻。阳台半霎云何处？起来鸾袖欲分飞，问才郎是谁断送春归去？（十郎长吁低头科）
【前腔】 （小玉） 绿惨花愁语，红颦柳怯舒。春纤乱点檀霞注，明眸谩蹙回波顾，长裙皱拂行云步。
【前腔】 懒拂鸳鸯柱，空连翡翠襦。芙蓉帐额春眠度，茱萸带眼愁宽素，红兰烛影香销炷。画屏山障彩云图，到如今蘼芜怕作相逢路。
【前腔】 （小玉）这泪呵， 慢颊垂红缕，娇啼走碧珠。冰壶迸裂蔷薇露，阑干碎滴梨花雨，鲛盘溅湿红绡雾。层波泪眼别来枯，这袖呵班枝染尽双琼筯。
【前腔】 俊语闲枨触，回肠转辘轳。俺去后呵，一个人睡，不要着寒了。 双丝袜腹轻轻束，连心腰彩柔柔护，沾身衬褥微微絮。分明残梦有些儿，睡醒时好生收拾疼人处。
【解三酲】 绣屏空莺残月午，芳枝亚蝶展红疏。捍拨双盘金凤语，无聊处，赠花须。输他塞北颜如玉，也寄云中锦字书。新人故，一霎时眼中人去，镜里鸾孤。
【前腔】 （十郎） 别鸳闺催残雁柱，临鸟道绣出蝥弧。一曲颦蛾低翠羽，沟头水，立须臾。三春别恨调琴里，一片年光揽镜初。功名苦，只落得青楼薄倖，锦字支吾。
【前腔】 望边头瓜期未数，登陇首榆塞平铺。云骑东方频盼取，金匝匼，锦模糊。千回蝶帐花无主，万里萧关妾有夫。芳年误，待趁作江南旅雁，蓟北双凫。
【前腔】 送征夫夕阳花坞，归思妇夜月椒图。绮席朱尘笼翠户，银屈恤，紫流苏。行云谩惹相思树，香泪还穿九曲珠。佳期负，小心着桐花覆凤，桂叶啼乌。
（六娘上）玉剑花前别，金杯马上倾。由来多意气，今日是功名。十郎，你夫妇们好索放，征车催得忙了。将酒来，老身送上马。
【前腔】 劝仙郎联骖上路，看娇女撇袂中途。月露光阴等闲度，休回首，莫踌躇。旌旗竖，早趁着牙璋凤节，绣幕麟符。
【前腔】 唱《骊驹》敲残羯鼓，鞭云骑拗折珊瑚。紫雾黄云生古戍， 红鹫，捣玄菟。
【鹧鸪天】 （拜别科）（合） 红亭别酒话踌躇，走马怜君万里途。
征骖一曲坐离亭，唱到阳关柳色青。
但有红尘催别袂，那怜玉筯掩空屏。


第二十五出　征途
【金钱花】 （卒子上） 渭城朝雨阳关，渭城朝雨阳关。轮台古月阴山，轮台古月阴山。鸣笳叠鼓度西番，腰锦緁，跨雕鞍，持节去，凯歌还。
【满庭芳】 （十郎上） 细柳红营，长杨绿榭，画桥水树阴团。为问绿窗惆怅，青衫湿袖口香寒。
城头日出使车来，古戍花深马埒开。恨杀陌头杨柳色，绾定青衫留不得。思妇空啼渭水南，征夫早向交河北。昨日小玉姐送我至霸桥，折柳而别，萦我心曲。
【朝元歌】 风氲马尘，晓色笼骖靷。河滨彩轮，渌水随流轸。黑队奔蛇，文旌画隼，电转星流一瞬。草色伴王程，皇华送使臣。（合） 游缰带紧，早趁封侯鹊印。
【前腔】 （卒子上） 高阙长城隐隐，星鋋拨阵云，月羽照花门。
【前腔】 （十郎）雪岭燕支，云台玉粉，去住此情难问。（合前）
【前腔】 （卒子）戍逻笳鸣，关山笛引，不管梅花落尽。（合前）
但晓鸣珂入紫薇，谁知戈甲度春晖。
相如谕檄西南去，禁苑何人待猎归。
