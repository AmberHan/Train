【普贤歌】〔丑扮堂候官上〕衮衣天上未朝回。
人拥沙堤相府开。
公文满案堆。
六曹星火催。
执事纷纷专等待。
自家乃是秦丞相府中一个堂候官。
俺丞相入朝奏事。
此时相将回府。
恐有差命。
免不得在此伺候。
【夜游朝】〔净上〕燮理阴阳调鼎鼐。
依日月位正台阶。
世掌丝纶。
门盈冠盖。
堪忿书生狂态。
自家官居黄阁。
赞廊庙之谋谟。
为朝廷之耳目。
顺两仪。
遂万物。
须教玉烛调和。
鎭百姓。
抚四夷。
眞是八柱擎天。
高明之位列。
以致四时成岁。
停毒之功存。
堂堂舟楫济川材。
这几日朝廷有事。
下官不曾得暇检阅省中案牍。
见说新状元张九成廷试三策。
专言大臣失职。
时政有乖。
明明诋毁下官。
尀耐书生才得进步。
辄敢如此无礼。
正是恨小非君子。
无毒不丈夫。
堂候官那有。
〔丑〕覆恩相。
有何钧旨。
〔净〕你去中书省取出新状元御试策三道来看。
〔丑〕理会得。
〔下取策上〕状元策在此。
〔净看策笑介〕第一策道。
奉迎二帝于朝廷。
宜尽父子温凊之礼。
修治诸陵于中土。
当雪祖宗愤耻之雠。
第二策道。
省徭赋以苏久困之民。
固城池以备不虞之患。
这个也罢。
第三策道。
权臣误国。
而奸佞盈朝。
边将寝兵。
而英雄丧气。
这两句分明直指下官主和议之非。
呀。
多少勋旧大臣。
尙且箝口结舌。
不敢诽谤于我。
况是一个闾阎竖子。
反来如此无礼。
堂候官。
更要寻思计策。
好生区处他。
〔丑〕领钧旨。
雨露沾恩。
启沃鼎臣元宰。
朝廷有旨。
官吏每香案迎接。
〔净丑跪介末〕新状元张九成。
探花张九思。
兄弟二人上表乞恩养亲。
着中书省议报。
〔净丑〕万岁万岁万万岁。
使臣请坐看表。
〔净看表笑介〕他旣有老母在堂。
当元先谁着他兄弟同来赴选。
忠孝怎能两全。
罢罢。
如今只着张探花回家就禄养亲。
闻得张状元有文武全才。
就选他做督府参谋。
一同岳元帅领兵北伐便了。
堂候官。
着他卽日辞朝谢恩前去。
此系军旅急务。
不许停留。
〔丑〕领钧旨。
〔净笑介〕
【琐窗郞】笑狂生质类驽骀。
献廷策太不才。
专非内省历诋西台。
如今难悔。
〔合〕管敎他风尘千里向边塞。
亲战伐受顚沛。
乃国家梁栋材。
〔净〕他什么梁栋材。
〔末〕丞相。
你恩沾九命。
位列三台。
尊贤礼士。
何必深罪。
〔合前〕
【前腔】〔丑〕这书生好是痴呆。
掉笔舌生祸胎。
方图贵显。
反受飞灾。
〔跪介〕恩官雅度。
只须宽贷。
〔合前净〕堂候官。
恐张状元兄弟来参见。
着他休要入来。
〔丑〕领钧旨。
〔净〕尀耐书生谤大臣。
〔丑〕管敎漂泊陷边尘。
〔净〕平生不作皱眉事。
〔丑〕世上应无切齿人。
【西地锦】〔生上〕折槛无人廷诤。
左袵忍及生灵。
封章朝奏匡时政。
夕贬万里边城。
一封朝奏九重天。
夕贬潮阳路八千。
东去伯劳西去燕。
断肠回首各风烟。
自家为亲命强来赴选。
忝中高魁。
奈老母在堂。
恐报刘之日短。
故与兄弟一同进表乞恩归省。
不想廷试二策。
违忤权臣。
致生祸衅。
蒙圣恩除授督府参谋。
卽日监兵北伐。
本欲再上疏陈情。
又非臣子之礼。
罢罢。
王阳不失为孝子。
王尊不失为忠臣。
忠孝怎能够两全。
旣得兄弟还家养母。
已付大事。
下情虽得宽慰。
但恐关塞迢遥。
音书阻绝。
如何是好。
好闷呵。
锦衣归省躬温凊。
服劳夜寝晨兴
〔生〕兄弟。
擢居首选。
君上之恩。
无以加矣。
不想权臣忿恨。
谪官边塞。
事君之理。
艰险固非所避。
但母亲年老。
不能厮见。
尙自不免。
〔外〕哥哥。
自古道为臣死忠。
为子死孝。
当初不来赴选。
也由得我和你。
今日旣受朝廷之爵。
卽当致身报国。
不必更以家事为虑。
母亲甘旨之奉。
兄弟当以勉力应承。
〔生〕兄弟此情一言难尽。
【江头金桂】为学本希贤希圣。
幸遭逢起一经。
谁想权臣当路。
操弄国柄。
把忠良牢陷穽。
因此上疏奏承明。
要除邪佞。
却被奸谋谪贬。
远塞监兵。
飘飘置身一羽轻。
我也休要恨他。
只是命该如此。
谩尤人怨己。
谩尤人怨己。
荣枯有命。
论人生。
【前腔】〔外〕哥哥。
你自负胸中耿耿。
自古为人臣子。
当尽忠鲠。
怎辞得烹五鼎。
〔生〕这是我分内之事。
母亲在上如何。
〔外〕哥哥。
你旣身在朝廷。
敢图家庆。
万里边尘。
把诸蕃虏尘都扫净。
看呼韩稽颡。
看呼韩稽颡。
单于系颈。
也知道苏武空持节。
须信终军枉请缨。
又向遐荒万里行。
回首孤云何处。
空念乡井。
几时得归定省。
最苦天涯兄弟。
执手叮咛。
呑声更将别泪零。
叹人生聚散。
叹人生聚散。
行藏不定。
秦相国谩凭凌。
你只道蓬迹随风转。
我自是葵心向日倾。
〔外〕哥哥。
只是我和你来此赴举的不是。
【前腔】想当日难违母命。
携书上帝京。
遭此不幸。
俾儒臣习战征。
两两飞鸣。
顾急难无限情。
叹西堂梦杳。
叹西堂梦杳。
姜肱被冷。
弟和兄。
〔生〕兄弟。
限在今日起程。
不得从容一叙手足之情。
奈何。
〔外〕哥哥。
君命召。
不俟驾而行。
况又军旅之事。
岂可稽缓。
兄弟别去。
有何嘱付。
〔生〕养亲之礼。
料你能自尽。
不□我叮咛教戒。
但母亲问你行色。
不可直言利害。
稍稍宽慰便了。
〔外〕哥哥。
沙塞风霜。
须自保重。
兄弟就此拜别。
〔拜生介〕
【忆多娇】心惨戚。
愁似织。
两处孤飞声哀呖。
〔合〕路途南北。
从此关山阻隔。
【前腔】〔生〕臣子职。
当勉力。
奈驱驰王事归未得。
〔合前〕
【斗黑麻】〔外〕心只虑吾兄护兵远谪。
边塞上风霜。
岂曾惯历。
离别去转忧忆。
打破愁城。
我心匪石。
〔合〕云横绝域。
万山遮故国。
【前腔】〔生〕我只愿朝廷去奸进直。
秦相国。
你莫说谪贬我。
便刀斧加诛。
此心肯易。
我到边上。
待戎事稍暇呵。
还须上万言策。
拚取微躯。
〔合前〕
〔外〕兄弟漂零感慨深。
〔生〕异国他乡千里梦。
〔外〕同枝连气百年心。
谁道婵娟早误。
嫦娥永夜同孤。
又被春风吹梦断。
从此钗横鬓乱。
妾身岂怨孤单。
只愁家贫亲老。
奴家自从丈夫去后。
遭此岁时饥馑。
家中一向狼狈。
朝夕无可为甘旨之奉。
难得邻家王姆不时应济。
日长岁久。
难以周全。
今早因缺少柴米。
尙未供膳。
方才觅得升合之米。
不免做饭充饥则个。
婆婆。
你担饥受馁。
休怨着裙钗女。
饭已做在此。
又无钱钞可买。
适来在邻舍家。
做一碗羹。
聊为下饭。
暂假供匙筯。
看柔丝嫩甲。
未必成五俎。
语云。
七十非肉不饱。
不是奴家不为肥甘之奉。
幸亲甘淡泊。
肯怨着忧葵女。
蔬饭已具在此。
请婆婆出来吃早膳。
【霜天晓角】〔贴上〕孩儿出路。
老景添凄楚。
冷室尘生翠釜。
日高未办朝哺
媳妇。
这般时候。
才具早膳。
〔旦〕婆婆只因少米。
故此迟了。
〔贴〕媳妇。
我和你朝暮生受。
多亏负东邻王婆婆。
每日来陪我吃饭。
今日怎么不请他来。
不曾去相请。
王婆婆已自来了。
【腊梅花】〔丑上〕佳人贤孝绝代无。
休问徐吾与李吾。
老娘是张安人的邻舍。
自他两个秀才上京去后。
家中十分艰难。
老娘不时周给他。
好一个贤孝媳妇。
每日供膳。
必来请我相陪。
今早有些不快。
不曾去得。
不免去探望一回。
〔见介贴〕王邻母请坐。
〔丑〕老安人。
怎么才吃早膳。
〔旦〕因缺少柴米。
以此迟了。
〔丑〕大娘子。
怎不早来与我说。
送些与你。
〔旦〕婆婆已害多番。
难以启齿。
〔丑〕你说那裏话。
如此不成邻舍了。
【罗帐裏坐】〔贴〕邻母。
我时遭坎坷。
家业尽无。
晨昏生受。
甚蒙看顾。
怀恩惨戚。
怎忘邻母。
【前腔】〔丑〕老安人。
大娘子。
我与你同邻共井。
况又恩洽义孚。
艰危缓急。
我当扶助。
你当初秀才不肯去赴举。
也是我撺掇。
曾许他支当一应欠缺。
一言旣出。
决无躭误。
〔合前〕
【前腔】〔旦〕我儿夫出外。
家惟妇姑。
举眼萧索。
有谁堪诉。
荷高邻厚德。
怎生辜负。
怎做得崔家孝妇。
〔贴〕媳妇。
这般凶荒时岁。
教你也没奈何。
【刘泼帽】桂薪玉粒眞无措。
若得我孩儿做得一官半职回来呵。
三牲五鼎依朝暮。
〔合〕万事总由天。
且随分同甘苦。
【前腔】〔丑〕老安人。
你童无五尺应门户。
亏杀那女娘荆布。
怎知贤母无嗔怒。
〔合前〕
料奴家此生难度。
婆婆在堂呵。
强将菽水供餐素。
〔合前丑〕大娘子。
今后切不可避嫌。
但有欠缺。
只在我家来取。
〔贴旦〕多谢王邻母。
〔贴〕施恩布惠谢高邻。
〔丑〕馈乏赒穷岂惮频。
〔旦〕惟有感恩幷积恨。
〔合〕千年万载不成尘。
秋风剑戟倚崆峒。
将军已定平胡策。
小人乃是岳节使麾下一个兵校。
俺节使大人眞个是将家第一。
国士无双。
怎见得。
看他气宇堂堂。
威风凛凛。
乃朝廷之心膂。
为邦家之爪牙。
坐帷幄而决胜千里。
慷慨谋谟。
握羽扇而指挥三军。
从容谈笑。
锦裘烨烨似翚飞。
三战三捷。
休夸方叔无勋。
七纵七擒。
谩说武侯妙算。
驻节而寇兵星散。
望风而虏气烟消。
衔枚疾走。
不闻人马之声。
到阵横奔。
惟见风云之色。
进以鼓。
那一个敢争先却后。
张我弓。
挟我矢。
那一个不奋勇扬骁。
左击右突。
而兵藏四机。
前驱后冲。
而将严八阵。
何用奇谋秘计。
不须高垒深沟。
山河誓重恩光大。
雷电威严号令明。
休夸军令严明。
且说他戎事整齐。
只见牙爪桓桓。
武夫赳赳。
总是水犀纹。
英英十万铁兜鍪。
无非皮索贯。
利槊夷予簇簇。
长戈短戟森森。
麾画毂。
征车杂沓骤如雷。
踏玉■〈釒凳〉。
剑锷棱棱。
泣阴山之鬼魅。
旌斾猎猎。
正是一身扶日月。
四海望风云。
道犹未了。
节使大人早来。
【番卜算】〔外上〕推毂荷君恩。
特拜元戎职。
玉门关外霍嫖姚。
肉眼何曾识。
〔满江红〕怒发冲冠。
凭阑处萧萧雨歇。
抬望眼仰天长啸。
壮怀激烈。
燥吻饥餐胡虏肉。
笑谈渴飮匈奴血。
空悲切。
靖康耻。
犹未雪。
臣子恨。
何时竭。
直待驾长车踏破贺兰山缺。
三十功名尘与土。
八千里路云和月。
待从头收拾旧山河。
岳飞。
表字鹏举。
相州汤阴人也。
自小好习左氏春秋。
孙吴兵法。
刘宣抚擢举于士民之间。
宗统制荐拔于麾幙之下。
西驱刘豫。
北剿杨么。
战伐有功。
以次升为都统。
今蒙圣恩拜受元帅之职。
着张状元护从。
一同征伐。
闻得北虏酋首却是兀术。
这厮虽是勇鸷多谋。
怎当得我手下王贵牛皋诸将。
恶人自有恶人磨。
兵校每那有。
〔末〕覆元帅。
有何钧旨。
〔外〕着将士每听发号令。
〔末应叫介净上〕用箭当用长。
挽弓当挽强。
擒贼当擒王。
〔丑上〕老马夜知道。
临危经久战。
用意始知神。
覆元帅。
有何钧旨。
〔外〕契丹侵扰中原。
兀术下兵书刻期交战。
诸将士每。
戎伍要整齐。
甲马要精神。
盾前兵后。
矢不离弦。
剑不入鞘。
违令者斩。
〔众应介外〕督府大人怎生不见。
〔末〕督府大人已到。
【番卜算】〔生上〕一卷吕公书。
七纸陈琳檄。
甲兵十万在胸中。
笔底收功绩。
〔相见介外〕大人。
兀术下兵书。
约在时下交战。
〔生〕军士每。
一听元帅号令。
临阵不许却顾。
步兵骑卒。
不许淆混。
斩首级多者论功升赏。
〔众〕领钧旨。
【四边静】〔外〕天骄恣肆侵疆埸。
边烽夜不息。
介士困风尘。
生灵死锋镝。
〔合〕三军努力。
致身报国。
马上旗纛明。
报主只孤忠。
〔合前〕
【福马郞】〔末〕督府枢谟能赞画。
大将军容盛。
声烜赫。
文武威千里动蛮貊。
〔合〕一战破戎狄。
名和姓勒取燕然石。
【前腔】〔净丑〕自小从戎能骑射。
对阵扬弓矢。
无惧色。
幙下从来号万人敌。
〔合前〕
〔生〕大将桓桓士气雄。
〔外〕膻腥一扫阵云空。
〔合〕管取天山早挂弓。
【北点绛唇】〔净扮兀术上〕鼙鼓喧声。
旌旗荡影。
三军猛。
离却边庭。
直入中华境。
〔进见介贴〕孩儿。
你回来了。
〔外拜贴介〕母亲。
只为功名之事。
久缺甘旨之奉。
望恕孩儿不孝之罪。
〔拜旦介〕嫂嫂。
母亲在堂。
多谢扶持侍养。
〔旦〕叔叔。
路上风霜辛苦。
且喜脱白挂绿。
〔贴〕孩儿。
你如何独自回来。
【刮鼓令】〔外〕当时赴选场。
念萱亲独在堂。
蒙抚养劬劳难报。
又荷诗书敎子方。
〔贴〕敢是你兄弟都得中试了。
〔外〕双桂喜联芳。
〔贴〕你哥哥中第几名。
〔外〕吾兄幸然名魁虎榜。
〔贴〕孩儿。
你中第几名。
〔外〕孩儿名忝探花郞。
〔贴〕你怎的先回。
〔外〕中榜之后。
一同哥哥上表乞恩归省。
哥哥被留在朝选用。
独放我回。
为亲老恩赐早还乡。
〔贴〕孩儿。
你父亲早丧。
我为你兄弟受了多少艰苦。
【前腔】良人叹早亡。
困蓬茅无所望。
历尽了虀盐贫苦。
守孤帏到鬓霜。
敎子学文章。
难禁这许多勤劳鞅掌。
孩儿。
幸今日身显姓名扬。
只一件。
你哥哥留在朝。
几时能够回来。
念吾儿衣锦滞他乡。
【前腔】〔旦〕心中自忖量。
顿敎人添感伤。
〔外〕嫂嫂因甚伤感。
〔旦〕你兄弟当时别去。
苦家贫遭岁荒。
我竭力事姑嫜。
〔外〕多亏负嫂嫂了。
〔旦〕晨昏恨无肥甘奉养。
你哥哥呵。
旣登高第沐恩光。
他怎生不与共还乡。
【前腔】〔外〕嫂嫂。
不须用悒怏。
听一言说审详。
幸兄弟方沾恩命。
又被风波分雁行。
〔旦〕为着什么。
〔外〕为三策献君王。
忠言忤违当朝宰相。
因此上难脱利名缰。
〔旦〕哥哥如今在那裏。
〔外〕被丞相怀忿。
除授帅府参谋。
差往北方征战了。
〔旦悲介外〕嫂嫂不须烦恼。
料哥哥不久就得回家。
典军务谪宦在毡乡。
〔贴〕凤只鸾孤两处分。
〔旦〕玉关此去三千里。
〔合〕要寄音书那得闻。