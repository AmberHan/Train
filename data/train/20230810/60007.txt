
灯幢影里，
显诸天眷属。
满月光明，
照八万四千齐降伏。
雨花禅窟，
遍巧风吹活。
［长短句］唵邪答儿麻，
问人何事劣唓嗻？
都不逻巴斡，
问人何事轻调拨？
兮敦塔葛多，
劝人及早念弥陀。
拶约厄噜怛，
劝人及早参菩萨。
老僧是章敬寺禅僧四空的便是。
行年一百零八岁，
幼习全半，
长入中边。
佛日长瞻，
法雷自响。
辨常星之夜落，
照露灯王。
有个旧人唤做杜黄裳，
作秀才时，
曾在俺寺里读书，
与老僧谈禅说偈。
如今他出将入相，
封为国公，
在朔方镇守。
圣上请他还朝，
早晚到京。
路经俺寺门首，
万一进来礼佛。
此人贵极人臣，
功参萧管，
甚有高世之怀。
倘他到时，
老僧将一两句话头点醒，
着他早寻证果，
永断浮花。
正是下生弥勒见，
要他回向一心归。
不免唤出弟子法香、法云门外伺候。
（法香、法云上）拂石那曾容俗客，
献花何日许门徒？
弟子作礼。
（老僧）法香、法云，
你在何处来？
（二法）弟子不唤作法香法云，
唤作四空。
（老僧）俺师父号四空，
怎么你两个弟子也号四空？
（法香）弟子的四空，
只恐和师父的四空不同。
（老僧）怎的不同？
（法香）今日徒弟出定游戏，
正街坊上遇着少林寺和尚打拳。
炎天口渴，
到小娘家摆些酒。
那酒保提得酒来，
徒弟一口吃空了一瓶。
那酒保笑徒弟能会吃酒，
可会说偈？
可以“空”字为音，
相赠几句。
徒弟就将酒色财气作成半偈。
（老僧）怎么说？
（法香）酒也空，
酒保终朝送酒钟。
色也空，
龟子终朝办粉红。
财也空，
炉火终朝点白铜。
气也空，
把势终朝扑滚风。
因此上街坊上都唤徒弟做“四空”。
（老僧）怎的法云也号四空？
（法云）法香回来，
把前四空说与徒弟，
徒弟因他所说四行人，
都不曾得酒色财气受用，
说他怎的？
只说得受用的也是空，
因此也做上半偈。
（老僧）怎么说？
（法云）说道：酒也空，
酒池魂梦醉乡中。
色也空，
月华愁照馆娃宫。
财也空，
气也空，
茂陵无树起秋风。
因此上寺中又号徒弟作“四空”。
（老僧）依俺说，
酒色财气都不空。
酒不空，
法酒醍醐甘露浓。
色不空，
好相华鬘满月容。
财不空，
气不空，
降伏魔王号大雄。
（法云）这等，
师父怎的原号四空？
（老僧）俺原不曾说酒色财气四空，
俺是说地火水风俱生于空，
毕竟归空，
故号四空。
（法香）这等，
师父号作老四空，
法云号作大四空，
小徒弟号作小四空便了。
（老僧）法云进禅房烹茶，
法香门外伺候。
杜司空还朝，
或来相访。
（法云下）（法香接介）（众拥黄裳上）
【缕缕金】 鸣沙路，
火轮飞，
何处凉云起，
风生大地。
左右，
且到寺中访四空禅师。
（法香报介）杜相国到。
袈裟追送小平津。
赢得归来问此身。
（老僧）老相公，
身子何须更问，
只有老身要从相国一问。
（黄裳）禅师百岁有余，
度海去筏，
何消问得？
只是下官年才六十，
有何修行，
到得百岁？
（老僧）老僧百岁，
都是些无明数目凑起来的。
（黄裳）请教。
（老僧）老僧昔来要舍是身，
父母不许，
也常爱护。
处之屋宅，
又复供给衣服饮食，
卧具医药，
车马奴婢，
随时将养，
令无所乏。
是身不知感恩，
反生怨害，
仍复不免无常败坏。
复次，
是身不坚，
无所利益，
可恶如贼，
有无量痈疽，
百千怖畏。
是身惟有大小便利，
犹如行厕；
是身不坚，
如水上沫；
是身不净，
多诸虫户；
是身可恶，
筋缠血涂，
皮骨髓脑，
共相连持。
如是观察，
甚可患厌。
若论世间威仪束缚，
男女交触，
涎唾血腥，
反名恩爱。
是日已过，
如少水鱼，
思有何乐？
勇猛精进，
如救头然。
因此论经戒律，
度过百岁，
抵了多少无名烦恼，
毕竟无余。
且人生的样子十年一换，
请从十岁起，
讲到百岁：
【耍孩儿】只见人生十岁，
孩儿的颜如蕣华美，
终朝游戏薄昏归。
二十岁，
骏马光车，
盈盈的高谈雅丽。
三十岁，
举鼎干云气欲飞，
一心在功名地。
四十连州跨郡，
垂珰出入皇闱。
婀娜六十成家计。
容颜七十无欢趣，
明镜清波懒得窥。
八十岁聪明去，
记不得前言往事，
致政悬车。
【四煞】 九十时，
日告衰，
那些形体是、志意非。
言多谬误心多悸，
平生感念交垂泪，
孙子前来或问谁？
人百岁全无味，
眼儿里蒙瞳浊镜，
口儿里唾息涎垂。
（黄裳）人生到此，
天道宁论！
圣贤不能度，
何得久存我？
回想前事，
只是蜉蝣一梦。
【三煞】 生意定何时？
婆娑枯树枝，
等闲撇下人间世。
眼看见愁来至，
（老僧）相公怕甚么阿黎？
（黄裳）下官想人生少不得轮回诸苦，
今日便解取玉带一条，
乞取名香一瓣，
向佛王忏悔。
明日上表辞官，
还山礼佛。
只怕迟了，
济不得生死大事。
（老僧）捻指成佛，
说甚么迟？
便可佛殿上一走。
（作行科）（老僧）请相公自忏。
（黄裳）烦禅师一位门徒，
请诸天佛菩萨忏悔，
容下官亲自结念。
（唤法香请佛科）唐太和元年六月初五日，
信官检校司空门下平章事邠国公京兆杜黄裳，
恭舍玉带，
供养名香，
皈依十方尽虚空界一切诸佛、诸大菩萨、辟支罗汉、四果四向、梵王帝释、八部龙王。
伏念弟子杜黄裳，
在朝相国，
在外巡边，
感念轮回，
常有诸苦。
为此发念诸佛菩萨前，
愿抛烦恼，
竟证禅心。
贫子初归，
魔兵正苦。
伏念东方阿閦，
南方宝相，
西无量寿，
北微妙声，
诸天持护，
得无上甚深微妙。
至期身心欢喜，
吉祥而逝，
还生西方净土。
顶礼威王，
不胜恳祷！
（礼毕）（法香）请相公过竹院斋了去。
（黄裳）不须得。
老夫谢官后长来栖托者。
多谢禅师，
救我残生！
【二煞】 暗送人生苦不知，
夜来边马早朝鸡，
从今后尘心摆去归禅谛。
海香焰，
日华慧，
禅师，
我别你了，
长望尊师赐教！
（法香）相国莫哄了诸天圣众！
【煞尾】 （黄裳） 长年已自悲，
夜行还怎的？
诸天早听我香炉誓。
禅师，
我乞水焦牙已自迟。
（李十郎上）待诏北门唐学士，
立功西域汉将军。
绝国征人一望乡，
高楼思妇长沾臆。
前日杜相国还朝，
说入长城便有人相取。
今半月了，
还不见来。
不知俺小玉妻在府中安否？
今夜月满琼钩，
云披玉帐。
小玉妻，
知你相思，
亦复如是。
【罗江怨】 瑶光转玉绳，
龙关柝静，
天街云气夜分明。
绛河如练，
流照伏波营，
飞入瑶华境。
妻，
你那秦中天气正暑，
俺这塞外入夏犹寒。
想郡主此时呵，
【香遍满】 茵香媚寝，
浴罢团扇轻，
雪体冰纨映。
腻 颓鬟，
掠约斜簪整。
悄窥人帘月，
暗恨就中生。
透关山一点，
兀自把阑干凭。
妻，
当时送俺霸桥，
将泪珠儿滴在俺征袍上，
至今犹自鲜明。
那时节怎撇得来？
那时咱待辞这差呵，
【么遍】 早定夺驱驰使命，
难迤逗分明军令。
小玉妻，
咱有多少欢趣都抛却了。
罗襟渍凝，
揭调催弦怕听。
风月关人，
月壮风多晕更生。
咱想与小玉姐游霍王万春园子，
多少明媚！
写秋波云寒透镜。
玉管双清，
犹自殷勤《渭城》。
并玉人撇在长亭。
着人呵十分情性，
撇人处两字功名，
撇人处两字功名。
今日相思呵，
【三犯六么令】 你 忆辽西月残灯映，
咱 梦临邛风吹酒醒。
那玉娘湖上，
光禄塞前，
檐角堕疏萤，
烽子平安火明。
别时俺无泪可落，
今日孤苦边头，
自然堪下泪了。
正是：平时只道从军乐，
今日方知行路难。
想衣襟余馥，
犹是旧荀令。
月痕记处堪重省，
断河难倩，
古轮台搊不出香奁咏。
想不久也有人交代了。
【一撮棹】 功名定，
拚归来笳鼓竞。
武骑文园茂陵，
茂陵人长卧病。
卸了风鞭露镫，
从教夜雨朝酲。
小玉妻，
那时俺和你 对心星解翠缨，
倍工夫展别情。
（旗卒上）
【六么令】 边关宁静，
边关宁静，
鲁酒千钟醉老兵。
荣归相国度长城，
还教接取参军，
明驼晓夜趣朝命。
禀参军爷：小旗们已送杜相国入了长城，
回军迎接老爷。
（十郎）你来迎俺，
俺这军中文簿，
都已分付郝、阎二位将军。
如今就请二位将军一见，
尽夜起行。
（郝、阎二将上）边思愁云断，
乡心带月飞。
直置犹如此，
何况送将归？
参军大人拜揖。
才间烽头纳喊，
知是杜相国回军，
接取参军南归。
俺二将敬来相问行期，
攀留数日。
（十郎）二位将军有射像止啼之勇，
有薄糜餐革之忠。
左提右挈，
前犄后角，
朔方重镇，
自有二位将军。
此时天气炎热，
告别夜行。
宝剑二口，
聊用留别。
七星浮动双星。
三尺水吹寒片冰，
挼丝 荧荧。
故人把赠意不轻。
旄头一斫海水清，
【前腔】 （郝、阎） 你 春坊正字文章映，
几年亲近雄英。
笑吾侪冠垂缦缨，
乍教霄练呈形。
（合前）
（十郎）就此行了。
（郝、阎）送参军出关。
（作行介）
【红绣鞋】 （郝、阎） 行人车骑流星，
行人车骑流星。
刀头片月连城，
刀头片月连城。
归马度，
宿鸦惊。
睥睨影，
辘轳声。
秦将卒，
汉公卿。
（拜别介）
【尾声】 （十郎） 心交宝剑赠生平，
想后会风尘难定。
（郝、阎）参军见杜相国问时，
只说有俺二人呵，
管取朔方高筑受降城。
空牵别恨随明月，
犹自交情赠宝刀。
【菊花新】 （尚子毗上） 昆陵云气满河图，
十二芝城映紫都。
长剑倚昆吾，
望中原片鸿飞度。
星沉海里当窗见，
雨过河源隔坐看。
自家尚子毗是也。
本姓没卢，
名赞心牙，
羊同国人。
世为吐蕃贵相。
先赞普时，
曾从父亲尚结赞入朝贺问，
唐宪宗皇帝爱俺年少，
送游太学，
备观丘索之书，
颇习干旄之舞。
同时有陇西李益，
字君虞；
有徐州石雄，
字子英；
杜陵花卿，
字敬定。
三君气决青云，
词韬白雪。
才交一臂，
便结同心。
客邸逢春，
都门送别。
君虞问俺相见后期，
雪涕相看，
不能自已。
俺曾道来，
小弟此回，
无复驱驰之想。
家居昆仑山中，
道书数卷，
琴歌几弦，
长揖东王，
乞丹西母。
若时事羁绁，
不能自脱，
橐鞬相遇，
即当避舍。
中原宝册遥临，
倘或趋朝上国，
便假风尘之会，
重沾謦唾之音。
如更不然，
亦当托访终南，
相寻渭北。
闻得中原多故，
河陇不通。
俺国中论恐热据拥强兵，
赞普年来昏暴。
俺今年过四十，
虽然读书不仕，
能无啸柱长悲？
看咱衰鬓，
已似秋天，
知李十郎怎的？
中原问兄弟，
把臂几人全。
不免叹息一会。
忆长安陌上寻春处，
咸阳旧酒徒，
野酡酥。
老大敲残玉唾壶。
俺正与李君虞、花敬定、石子英相聚为乐，
唐帝忽催游国子监。
彼时正是昌黎一老儒，
唤做韩愈，
正作四门博士，
说中国秀才都传诵他文字。
俺取他数作观之，
好没意致。
等闲度，
萤干蠹死，
岁岁一床书。
向后延秋门外相别，
十年来河陇路断，
松潘围逼，
至今三君音徽断绝。
俺虽胡人，
心驰汉道。
还记取来时路。
禀师父：吐番赞普，
不知那处打围？
人马喧腾，
说到俺山中来访师父。
（子毗笑介）想是俺家中书令没来由的尚绮心儿勾引他来，
强起俺去做官。
岂是饥寒驱我去，
笑他富贵逼人来。
只得开门迎取。
戴胜山中王母，
鸣驺谷口名儒。
君临不拜，
出在何经？
（子毗笑介）姑射之人若雪，
严滩之客为星。
天竺先生老而化佛，
月光童子少即寻仙。
何求于人？
强名曰道。
赞普自生来意，
山人少无宦情。
恨不闭户逾垣，
犹自撄鳞竖发。
若须朝礼，
何用山人？
（赞普笑谢罪介）适间聊用相试，
果然名下无虚。
请为宾主之交，
敬问安危之策。
（拜科）世上闻名久，
（子毗）山中养病多。
（赞普）容颜须好在，
（子毗）懒性欲如何？
赞普打围，
过草堂有何下问？
（赞普）请端坐听着说，
俺先人呵，
【大圣乐】 弄赞王慷慨雄图，
隶缩王少小魁梧，
今赞普，
古单于。
如今唐朝轻相觑俺，
反与回纥更亲，
俺要卷帐侵唐。
只是一件，
攻唐要路，
无过朔方、陇西、松州三路。
松州俺已差论恐热人马攻围，
想有次序；
陇西说有石将军雄勇，
攻不过去；
朔方他有个丞相，
有个参军镇守，
都取回去。
打听得留下偏军，
一个唤做郝玭，
一个唤做阎朝。
郝玭曾筑临泾之戍，
阎朝曾守沙州之城，
俺通与他交手过来。
朔方有此二人，
也难攻打。
俺如今还向陇西征进，
不知天意何如？
扫帐南朝去也，
谨占云望气，
胜负何如？
（子毗）待子毗去外间占望一占望。
（背云）天呵！
且喜李君虞归，
朔方犹自有人。
只是松州花敬定，
不知敌得论恐热否？
他向陇西，
难为石子英了。
（做轻唱介）
【前腔】 破陇西他草次驰驱，
曳落羌浑难抵护，
对戎王言语须回互。
（回唱） 看风气，
有赢输。
启赞普：昴毕以南，
秦陇之间，
昴毕以北，
河湟之西，
且近日日珥居东，
星旄坠北。
彼中之气，
发弩扬旌；
此中之气，
纷纷似转蓬，
悬衣偃盖。
龙骊布阵，
何曾月晕围参？
宛马才嘶，
止见招摇受孛。
劝赞普与唐和亲有利，
出陇西攻战，
恐难得志。
（赞普）若不许俺和亲时，
便去攻唐朝了。
（子毗）也未可攻唐朝，
且去图回纥也，
避中原王气，
料理边隅。
（赞普）承教，
承教。
只是求得同行何如？
（子毗）子毗不婚不宦，
年将半百。
坐昆仑，
顾裨海，
俱是尘中。
子毗懒性狂态，
与世相违。
又少游唐国，
好习华风。
机务之司，
嫌疑当避，
不敢奉命。
（赞普）丈夫相处，
何嫌何疑？
战取功完，
从君自遂。
（子毗）待臣出外占一占风角如何？
（背云）俺却无求于世了。
只是一件，
俺看吐番王老，
胡运将衰。
他内将论恐热有不良之心，
俺便借此，
图机出避。
况风尘之际，
万一得到唐朝，
再见李十郎、石大郎、花骁骑亦未可知。
（回介）风角之法，
用辰不用日。
辰是客星，
时为主人。
今日风来巽方，
俺是西方金王之地。
日辰庚戌，
天将晚，
又是酉时，
时辰俱正。
庚为义，
戌为公，
正可以从行，
只是不敢受赞普的品级。
倘事完之后，
容俺自便。
（赞普）这等，
可喜，
可喜！
且留中书令绮心令侄相陪，
从容而来，
俺便夜猎回去。
（辞别科）少微开北落，
太白动西军。
早识函关气，
空为出岫云。
（赞普下）（绮心、子毗吊场）（绮心）赞普厚意，
欲叔父受一大相，
或是一方节度使。
叔父既许同行，
安得辞免？
且家世仕吐番，
吐番正强盛，
便可收拾强起。
【一撮棹】 唐髠种，
最古号强胡。
大小论外觅零逋。
金瑟瑟，
庐帐烦都护，
鄯州须节度，
（子毗）贤侄谈何容易！
只是与唐和亲，
便可压镇诸蕃。
既然许了赞普，
不免就行了。
（绮心）赞普留得车马在此。
（子毗）俺草庐中，
只有道书数卷，
素琴一张。
道童，
便可卷入行囊。
只是一件，
可惜一座昆仑山，
五城十二楼，
再不堪回首了。
可带随身。
昆仑山除是梦中可游，
终南山或有闲时可到。
（绮心）叔父误矣！
功成归隐，
依旧见昆仑山。
终南山在唐朝国都，
如何可到？
（子毗）侄儿，
你那里知道？
既与唐和亲，
万一奉命而入中国，
不可知也。
丈夫一入仕途，
风尘之际，
有如蓬转，
能必得归隐何时？
俺别了这座昆仑山呵，
从此猿啼鹤怨。
收拾齐备了，
就上马去。
（行介）
【香柳娘】 （子毗） 这头颅可知，
这头颅可知，
为君强起，
软弓轻剑非吾意。
（绮心） 叹天西有谁，
叹天西有谁，
守着闷摩黎，
还看闷卢水。
（合） 且权宜料理，
且权宜料理，
顿足风尘，
终当脱屣。
旧剑生衣懒更磨，
汉家先许郅支和。
山人自爱山中宿，
何事干人费网罗。
阁道暗惊商吹。
还拚取今宵不寐。
［五言古风］河阳秋不归，
汉阴无复绪。
凌波藻报章，
沃若灵驾举，
连娟思眉聚。
清露下罗衣，
秋风吹玉柱。
流阴稍已多，
余光欲谁驻？
奴家送别十郎朔方参军数年，
常年七夕相忆，
今宵复是七夕良辰。
前日杜相国还朝，
着人来说，
十郎只在早晚到家。
望杀人也！
【普天乐】 盼佳期，
挂玉钩，
秋色微云递。
他平日相思呵，
一水相思盈盈泪。
今宵却好也，
断明河暗湿仙衣，
经年别，
一宵会，
还堪恨倾河，
容易催归。
须寄语，
正自锦稠低泥。
十郎夫，
若过了今日不归呵，
怕泪绡重浥，
还上空机。
（郑六娘）盈盈一水边，
夜夜空自怜。
不辞精卫苦，
河流讵可填。
女儿小玉自别了李十郎，
每逢佳节，
转是伤神。
今夕乃牛郎相会之夕，
想得他停机罢织，
镇坐相思。
俺已着樱桃、乌儿去请鲍四娘、杜秋娘过俺红楼，
乞巧穿针，
与女儿消遣。
想已到来。
（见介）（六娘）女儿，
今日七夕佳期，
杜相国说十郎早晚到家，
俺已去请鲍四娘、杜秋娘来与你消遣。
【绕地游】 （鲍、杜上） 秋期尚浅，
天路迎仙眷，
问何事经年别恨？
争将世上无期别，
换得年年一度来。
（鲍、杜）久不曾相问六娘和郡主，
今夕又是七夕佳期了。
（郑六娘）正是。
（四娘）织女渡河，
随人间拜乞，
只得乞一，
不得乞二。
心中私愿，
三年不得说出。
就此庭中排列香案，
六娘为主。
【驻云飞】 （六娘） 帝女遥川，
画 琼丝隔汉烟。
嗏，
浥露含娇，
巧笑临清浅，
今夜星眸拚不眠。
【前腔】 （四娘） 灵鹊初喧，
宝婺奔娥送晚妍。
隐鼓车音远，
缓带灵心软。
嗏，
流态及欢前，
佩袊香展。
旧别新知，
宛转佳期又一年。
（小玉背云）这牛女好似俺和十郎一般。
【前腔】 妙会良缘，
何事膏兰向晓煎。
别泪回波恋，
去路奔龙辗。
嗏，
无计解留连，
七襄低转。
更逐流心怨，
今夜单情何处悬。
（秋娘）思忆老身年少时入宫中，
一般有穿针楼，
那时结愿求巧，
女伴娇夸。
今日王子游仙，
撇老身奉事西王母观。
一夕欢娱几万钱。
嗏，
子晋去寻仙，
婕妤娇怨。
百子池边，
忆昔长生殿，
私情已毕，
好向楼上穿针。
（上楼介）步月如有意，
情来不自禁。
向光抽一缕，
举袖动双针。
（四娘）六娘，
这样巧都让与郡主少年人。
就请郡主先穿了，
便到六娘。
（小玉）僭了！
（穿针介）
【刬锹儿】 家家此夜持针线，
眼中人去寸心牵。
新缝合欢扇，
相思缕悬。
（六娘）僭了。
（穿针介）
风欹弱缕暗难穿。
儿，
你替俺穿了罢。
（小玉替穿介） 衫轻羞指现，
纤纤可怜。
（合前）
（秋娘）到鲍四娘了。
（四娘）僭了。
披襟楼上且缠绵。
郡主替老身穿了罢。
（小玉替穿介）（四娘）好巧。
西园射针眼，
卿堪比妍。
（合前）
（四娘）到杜秋娘了。
（秋娘）老身宫人入道，
要什么巧得。
郡主，
你替老身穿了罢。
（小玉替穿介）（秋娘）好巧，
灵芸自针选，
饶卿少年。
（合前）
（报子上）凉年当七夕，
云阁度双仙。
报书明镜前。
禀上老夫人，
李老爷已到。
（六娘）真个凑巧。
（秋娘）老身喜得今日会了。
【凌波仙子】 （十郎上） 河鼓初喧太液池，
九华灯里动星辉。
绳河暗度寻源使，
还及瓜期。
（相见介）（六娘）万里长歌《古别离》，
（十郎）只今秋月照罗帏。
（六娘）也知游子多悲苦，
（十郎）幸好容颜似昔时。
（小玉）天涯涕泪隔参辰，
（十郎）塞外还思楼上人。
（小玉）今夕双仙会遥汉，
（十郎）免教蓬首对河津。
（六娘）杜秋娘自不曾见十郎，
又鲍四娘也在此迎候。
（四娘）仙使南归坐玉京，
（十郎）今宵汉陌连歌笑，
（合）还似麻姑会蔡经。
（小玉）十郎，
自你去后，
展转相思；
每逢佳辰，
更成凄楚。
年年七日，
为你曝衣晒书；
今年七夕，
恰好团圆。
记得昆明池上，
对了牵牛织女，
结了誓言。
今夕巧逢，
莫非二星有灵了。
望天街不尽相思。
理缁纨几度沾衣。
有昆明旧誓，
睇织女阑干主对。
弄辉辉，
迎得故人归。
（十郎）夫人，
俺在朔方，
卿居南国。
虽无日夕之会，
长有往来之魂。
【前腔】 河西汉右瞻灵匹，
俺仙槎奉使虚随。
叹当年倏忽成离异，
看依然旧石支机。
百枝光里，
满堂美人流睇。
正佳期，
久别似新知。
玉庭珠几，
遥遥的七香尘起。
老身看十郎真是河西仙子也。
正仙郎良会，
（鲍、杜合） 何处晓骖归，
映雕阑巧玲珑，
可怜处一把鲛绡掷乱丝。
还胜似匆匆嫁了河西。
限良宵没得些时。
浪得巧名儿，
却不解把郎心系。
问何似人间密意？
推绣枕，
下罗帷。
【尾声】 捺香方胜同心记，
对星河长久夫妻。
从今无复恨分河。
休夸天上灵欢少，
自是人间喜事多。